---
title: "Palaurim, η συμμαχία των οκτώ χωρών"
date: 2016-11-21
author: sfakias
---

Όταν πρωτοσυστάθηκε η Imtaria, ο πρώτος σκοπός του αυτοκράτορα που επέζησε,
του Jarnak, ήταν άμεσα να αποκαταστήσει μετά το Brother's War την οικονομία
της χώρας. Για να το κάνει αυτό, αρχικά οριστικοποίησε τις αμοιβαίες σχέσεις
εμπιστοσύνης με τα πλάσματα του νερού στη χερσόνησο του Urdankh. Έπειτα,
κάλεσε πολλές γειτονικές χώρες για να συνάψει συνθήκη ελεύθερης διακίνησης
εμπορευμάτων. Από αυτές, πέντε ανταποκρίθηκαν στο κάλεσμα, βλέποντας ότι είναι
προς το συμφέρον τους η παύση των εχθροπραξιών και η ανάπτυξη του εμπορίου: Οι
Πράσινοι λόφοι, το νότιο Darrok, η Oromil, το Whistor και η Arbader. Έτσι
ορίστηκε και υπογράφηκε από όλους η Palaurim, ενώ πέντε χρόνια μετά σε αυτήν
εντάχθηκε και το Zolkar.  


Σε αυτές τις χώρες η συνθήκη όριζε την ελεύθερη διακίνηση εμπορευμάτων και
αγαθών. Υπεύθυνοι για τη διατήρηση της τάξης ήταν ο στρατός της Imtaria σε όλη
την επικράτεια και στη κάθε χώρα η αντίστοιχη μάχιμη δύναμη που διέθετε. Έτσι,
κάθε χώρα είχε οικονομικό κέρδος και προστασία, αλλά  ταυτόχρονα και η Imtaria
μπορούσε να επεκτείνεται και να εμπορεύεται σε όλη την επικράτεια αυτή χωρίς
ενόχληση.  


Η συμφωνία περιλάμβανε παράλληλα κανόνες για το πως θα κινούνταν τα καραβάνια
και τι διαδρομές θα επέλεγαν, ενώ ταυτόχρονα για τους εμπόρους όρισε τη
νομισματική ισοτιμία. Τα νομίσματα κατασκευάζονταν σε τρία κέντρα στην Imtaria
και στις πρωτεύουσες των άλλων τεσσάρων χωρών, και είχαν όλα την υπογραφή της
Palaurim. Κατά σειρά:



Τα τριγωνικά χάλκινα νομίσματα με την τρύπα, για μια φρατζόλα ψωμί, όπου δέκα
είναι ισότιμα με ένα ασημένιο.

Τα τετράγωνα ασημένια νομίσματα, για ένα κεφαλοτύρι, όπου δέκα είναι ισότιμα
με ένα χρυσό.

Τα στρογγυλά χρυσά νομίσματα, για μια κατσίκα. Είναι η βασική μονάδα μέτρησης,
όπου δέκα είναι ισότιμα με ένα πλατινένιο.

Τα ορθογώνια πλατινένια νομίσματα, για μια αγελάδα.



Εκτός αυτών, ορίστηκε η αξία και άλλων νομισμάτων που χρησιμοποιούσαν άλλοι
πολιτισμοί:



Iron coin: Κατάμαυρο και ελειπτικό, δυτικές θάλασσες, ισότιμο με 5 ασημένια
νομίσματα.

Dragon coin: Στρογγυλό και κόκκινο, Kambah, ισότιμο με 5 πλατινένια νομίσματα.

Topaz coin: Εξάγωνο με κοιλότητα, ισότιμο με 100 πλατινένια νομίσματα.  

Οι χώρες της Palaurim κάνουν κάθε χρόνο συμβούλιο, συνήθως στις 10 Flowergrow,
που είναι και η επέτειος της ίδρυσής της. Εκτός αυτού, γίνονται και έκτακτα
συμβούλια σε περίπτωση πολέμου, απειλής ή απρόοπτων γεγονότων. Το συμβούλιο
συνήθως γίνεται στην Arbader ή στην Imtaria, και συμμετέχουν επίτροποι σε αυτό
από τις οκτώ χώρες, ανάλογα με το μέγεθος, τον πληθυσμό τους και την
οικονομική τους δύναμη. Το έτος 4817, το συμβούλιο είχε 95 σύμβουλους: 28 από
την Oromil, 22 από την Imtaria, 15 από τους Πράσινους Λόφους, 13 από το
Arbader, 10 από το South Darrok, 3 από το Urdankh, 2 από το Whistor και 2 από
το Zolkar. Οι απλές αποφάσεις συνήθως παίρνονται με σχετική πλειοψηφία, ενώ οι
πιο σημαντικές με απόλυτη, ενώ η κάθε χώρα έχει το δικαίωμα να επιλέξει με
όποιον τρόπο θέλει ποιοι θα είναι οι επίτροποι που θα καλύψουν τις θέσεις που
της αντιστοιχούν.

