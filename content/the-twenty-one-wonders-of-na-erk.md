---
date: 2019-04-27
author: sfakias
---
# The Twenty-one Wonders of Na'erk

Ανά τους αιώνες, η λίστα με τα μεγαλύτερα αρχιτεκτονικά θαύματα της Na'erk,
όπως πρωτοκαταγράφηκε από τους λόγιους της Ostrabit, έχει αλλάξει αρκετές
φορές. Παρακάτω αναγράφεται η λίστα με τα μεγαλύτερα κατασκευαστικά,
αρχιτεκτονικά και μαγικά επιτεύγματα που εμπνέουν δέος σε κάθε μάτι που τα
βλέπει πρώτη φορά: Η τουλάχιστον, αυτά τα οποία είναι γνωστά. Στη λίστα δεν
περιλαμβάνονται τα μνημεία της φύσης, αν και πολλά από αυτά τα έχουν μετέπειτα
εκμεταλλευθεί και τροποποιήσει διάφοροι πολιτισμοί.



1) Coral Palace of Helezaar: Το παλάτι του Urdankh, το μεγαλύτερο κομμάτι του
οποίου βρίσκεται κάτω από το νερό. Διακοσμείται από πληθώρα πολύτιμων λίθων
στα χρώματα της θάλασσας. Εδώ είναι η έδρα της βασίλισσας Ilaera Nalaryan.  


2) Strümeld, the Iron Fortress: Το σιδερένιο φρούριο που δημιούργησε ο
Rhekvethor με το Rod of Stone and Steel. Έχει τρεις σειρές από τείχη που
φτάνουν τα τρακόσια πόδια σε ύψος. Για το μεγαλύτερο διάστημα ήταν του τιτάνα
Dumspergrond και των γιγάντων του. Θεωρείται απόρθητο.



3) The Bridge of Flair: Η πελώρια γέφυρα αυτή λέγεται ότι φτιάχτηκε από
κύκλωπες τα αρχαία χρόνια, ή ότι την έφτιαξαν με το Rod of Stone and Steel: Το
μυστικό της δημιουργίας της χάνεται στα αρχαία χρόνια. Έχει μήκος τέσσερα
μίλια, αποτελείται από τεράστιες πέτρινες καμάρες και συνδέει τη Sapurr με τη
Flair.



4) Ostrabit Triad Towers: Οι τρεις πύργοι της Ostrabit, ένας για τον βασιλιά,
ένας για την εκκλησία του Factar, και ένας για την εκκλησία του Laerion,
φτάνουν τα εξακόσια πόδια σε ύψος και φαίνονται από τεράστια απόσταση στους
Πράσινους λόφους. Επικοινωνούν μεταξύ τους με τρεις γέφυρες.



5) The Giant Halls of Tronerdim: Σκαλισμένα στα βουνά και στον πάγο, τα
δωμάτια του βασιλιά του Βουνού των Κεραυνών έχουν τεράστια παράθυρα για να
μπαίνει φως και από τις δύο πλευρές και φτάνουν μέχρι και λίγο κάτω από την
ιερή για τους γίγαντες κορυφή. Σε ύψος τα δωμάτια και οι διάδρομοι αγγίζουν τα
διακόσια πόδια.



6) Gaulgir, Halls of Wisdom: Τα δωμάτια του Nentha χρησιμοποιούνται για πολλές
συζητήσεις, συμβούλια και συμμαχίες πλασμάτων με αγαθό σκοπό. Διαθέτουν ένα
πελώριο μουσείο και βιβλιοθήκη και όλοι οι επισκέπτες στην είσοδό τους δίνουν
όρκο να συνυπάρχουν ειρηνικά εντός του χώρου.



7) Waterfall Temple of Tarmossa: Κτισμένος την πρώτη, ένδοξη εποχή των
Elvehnans, ο ναός αποτελεί φόρο τιμής των ξωτικών στον Hydarax. Περιλαμβάνει
αλλεπάλληλες σειρές από καταρράκτες και δωμάτια με κίονες που
πραγματοποιούνται διάφορες τελετές. Πολλά ξωτικά από όλη τη Na'erk επιλέγουν
αυτό το μέρος για μυστήρια γάμου, βαπτίσεις, όρκους και συμφωνίες.



8) Fol'Rish, Ice Palace: Φτιαγμένο εξ ολοκλήρου από κρύσταλλα και πάγο, το
φρούριο αυτό είναι μονίμως παγωμένο και ανά διαστήματα είχε εγκαταλειφθεί. Η
δημιουργία του έγινε πριν τρεις χιλιετίες και πιστεύεται ότι έγινε από
αποστάτριες μάγισσες του Twilight Veil, ανάμεσά τους και από αυτή που
θεωρείται υπεύθυνη για το Winter's War.  


9) The Anvils of Talhad: Σκαλισμένο σε τεράστιο βάθος στα Deeps, και φτάνοντας
μέχρι και την επιφάνεια, τo πελώριο φρούριο των νάνων είναι γεμάτο διαρκώς από
τους ήχους των σφυριών. Έχει τη φήμη ότι ποτέ κανείς δεν μπόρεσε να το
πολιορκήσει με επιτυχία. Εδώ φτιάχτηκαν και φυλάσσονται κάποια από τα
σημαντικότερα κειμήλια των νάνων. Στο κέντρο του υπάρχουν τεράστια φυσερά,
αμόνια και καυτοί φούρνοι, καθώς και κολώνες σκαλιστές σαν αγάλματα.



10) Emerald Keep of Ryador: Ο πύργος που φιλοξενεί τη βασίλισσα των ξωτικών
είναι διακοσμημένος με σμαράγδια, κρυστάλλινα δάκρυα, διαμάντια και καθρέπτες
που συμβολίζουν ολόκληρη την πορεία και τα βάσανα του λαού των ξωτικών ανά τις
χιλιετίες. Πολλοί ξένοι επισκέπτες εδώ χάνουν τα λογικά τους και τρελαίνονται,
η περιπλανώνται άσκοπα.



11) Cyclopean Walls of Caulnorr: Τα πελώρια τείχη που είχαν φτιάξει πριν δύο
χιλιετίες οι κύκλωπες για να προστατευτούν από τις επιθέσεις τόσο των
χομπγκόμπλιν όσο και των νομάδων της ερήμου. Τα τείχη πρακτικά είναι
κατοικήσιμα σε πολλά σημεία. Φτάνουν σε πάχος και ύψος τα εξήντα πόδια,
εκτείνονται για περισσότερα από ογδόντα μίλια και για να κτιστούν χρειάστηκαν
δύο αιώνες σχεδόν και τεράστια ορυχεία σε πολλά σημεία. Ξεκινούν από τη
θάλασσα, περνούν από την πόλη του Caulnorr και τελειώνουν στα Blackwoods.



12) Xe'Farom, the Floating City: Η αιωρούμενη πόλη στα Veth Spikes
περιλαμβάνει όλα τα χρώματα και τα σχήματα. Κάποια κτήρια αιωρούνται ακόμα και
τρακόσια μέτρα πάνω από την επιφάνεια του εδάφους, ενώ οι περισσότερες
μετακινήσεις γίνονται με μαγικούς τρόπους.



13) Azarak, Cornuzel Academy: To πελώριο κτήριο που αποτελεί την έδρα των
μάγων, επεκτείνεται διαρκώς. Η θέα του και μόνο συνήθως είναι αρκετή για να
αποτρέψει κάθε πειρατή ή ιθαγενή να επιτεθεί στην πόλη, και η κορυφή του
διακρίνεται μέχρι το Ansivaal. Η γέφυρά του είναι στα επτά χρώματα του
ουράνιου τόξου και η αρχιτεκτονική του αψηφά σε πολλά σημεία τη βαρύτητα.



14) Vaëdar Castle: Το πελώριο κάστρο του αυτοκράτορα της Imtaria, αποτελεί ένα
από τα μεγαλύτερα κάστρα, και δοκιμάστηκε τόσο στο Winter's War, όσο και στο
Brothers War, με αμελητέες φθορές. Περικλείει το ένα δέκατο της πόλης και
τροφοδοτείται άμεσα από το Arcanal.



15) Arcanal: Ένα από τα μεγαλύτερα μηχανικά έργα της Kultaria, το Arcanal
μπόρεσε να δώσει με μια σειρά από φράγματα και κανάλια νερό σε ολόκληρη την
νότια πεδιάδα της χώρας για καλλιέργια και κάθε είδους χρήση. Τροφοδοτεί
μεγάλο αριθμό υδραγωγείων και έχει εκτρέψει τα νερά πολλών ποταμών από τις δύο
βασικές οροσειρές της Imtaria, τα Kisstalon και τα Colstaron. Αυτός ήταν και
ένας από τους βασικούς λόγους που η χώρα μπορούσε να διατηρεί και να τρέφει
τόσο μεγάλο πληθυσμό και στρατό.



16) The Warrior of Hoaringhel: Στο λιμάνι της πόλης, οι πρώτοι Fire Giants που
μετανάστευσαν εδώ το έτος 3574, έφτιαξαν ένα πελώριο άγαλμα από χρυσό, χαλκό
και μπρούτζο, προς τιμήν του πρώτου τους βασιλιά. Το άγαλμα φτάνει σε ύψος τα
τρακόσια πενήντα πόδια, και σε δύο περιπτώσεις στο παρελθόν ζωντάνεψε και
προστάτεψε την πόλη όταν κινδύνευε.



17) City of the Sun God: H πόλη είναι αφιερωμένη στο Reszek, και την έφτιαξαν
ιθαγενείς και lizardfolk. Μοιάζει να είναι φτιαγμένη ολόκληρη από χρυσό, και η
θέα της θαμπώνει και τυφλώνει ακόμα και από μεγάλη απόσταση.



18) Temple of the Sapphire Guard: Ο ναός, κυανός στο χρώμα, φτιάχτηκε πριν
τέσσερις αιώνες και φιλοξενεί ιερείς του Sigard, του Yerastu και του Laerion,
καθώς και πλάσματα από το Fortress of the Just και την Utopia. Eδώ συχνά
γίνονται συμβούλια για σημαντικά κοσμικά ή ηθικά θέματα, δίκες, ενώ συχνά
επισκέπτονται το μέρος προσκυνητές και ιερείς για συμβουλές.  

19) Eltirion, the Tower of Stars: H έδρα της Angaerath, της Προφήτισσας κάτω
από το βουνό, πλέον βρίσκεται μονίμως περιτριγυρισμένη από Harrowmist. Ο
πύργος φιλοξενεί κάποια από τα τελευταία επιτεύγματα και εργαλεία μιας
ξεχασμένης εποχής, ενώ ταυτόχρονα συνδέεται άμεσα με το φεγγάρι Qusm, σαν πύλη
για διαπλανητικά ταξίδια.  

20) Marble Pillars of Elmatassi: H πρωτεύουσα του Hithlwin φιλοξενεί αμέτρητες
κολώνες από πράσινο, μπλε, μωβ και γαλάζιο μάρμαρο και τιρκουαζ, που έχει
ζωγραφιές από όλη την ιστορία των Hithlen. Έχει σκαλιστό αχάτη λίθο, αμέθυστο
και μαλαχίτη σε τεράστιες ποσότητες, και σε σχήματα ελεφάντων, πελαργών και
διάφορων άλλων ζώων.  

21) Brass Eyrie, Eversmoking Heart of Kwarix: Στη μακρινή δύση, τα gnomes του
Kwarix έχουν προχωρήσει σε μοναδικά μηχανικά επιτεύγματα. Χρησιμοποιώντας
ατμό, γρανάζια και εφευρετικότητα, έχουν κατασκευάσει στην πρωτεύουσά τους
μηχανικές μεγαλοφυίες.

