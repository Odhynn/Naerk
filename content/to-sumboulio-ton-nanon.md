---
date: 2017-05-12
author: sfakias
---
# Το συμβούλιο των Νανων.

Τα μεγαλύτερα φρούρια των νάνων ιστορικά ήταν διάσπαρτα σε διάφορες
τοποθεσίες, τα περισσότερα όμως βρίσκονταν διαχρονικά στο Βόρειο Darrok. Στην
περιοχή συνυπήρχαν, με επίκεντρο τα Tarhelm, πολλές φυλές από ορκ. Οι μάχες
μεταξύ τους ήταν σε πολλές περιπτώσεις σφοδρές, όπως με την ορδή του Guldorom.
Σταδιακά τα ορκ περιορίστηκαν σε συγκεκριμένες περιοχές, καθώς οι νάνοι
συμμαχούσαν πιο εύκολα μεταξύ τους έτσι ώστε να αντιμετωπίζουν τις εισβολές,
με αποτέλεσμα τα ορκ να ηττώνται κατά κράτος. Ταυτόχρονα, η δυνατότητά τους να
επεξεργάζονται το μέταλλο και να φτιάχνουν μοναδικά όπλα και πανοπλίες, σε
συνδυασμό με τις απόρθητες οχυρώσεις τους, που βελτιώνονταν όσο περνούσαν τα
χρόνια, διαρκώς βελτιώναν την κατάστασή τους. Παρά τις δοκιμασίες τους, οι
νάνοι του Βόρειου Darrok έχουν τόση δύναμη πλέον, που λίγοι στρατοί σε
ολόκληρη τη Naerk είναι καλύτερα εξοπλισμένοι και πιο έμπειροι, και αποτελούν
λαμπρό παράδειγμα της ισχύς των προγόνων τους.



Κάμποσα απαντώνται, στην Bjåglant, απομακρυσμένα και επανδρωμένα από
σκληροτράχηλους πολεμιστές, που έχουν να αντιμετωπίσουν την κατάρα των
Harrowlands και τις άγριες καιρικές συνθήκες. Οι φυλές αυτές διατηρούν καλές
σχέσεις με τα ορκ, και πολλές φορές δέχονται κριτική για αυτό από τα ανατολικά
ξαδέρφια τους. Ωστόσο, παρόλο που κάνουν πολλές φορές επιδρομές με καράβια στα
νότια, εξακολουθούν στην πατρίδα τους να είναι φιλόξενοι και να διατηρούν έναν
κώδικα τιμής πολύ κοντινό με αυτό των υπόλοιπων νάνων.  

Στα ανατολικά της Oromil, υπάρχει ένας απόκρυμνος λόφος κοντά στις ερημιές του
Rammok. Ο λόφος αυτός, γνωστός και ως Kerlek, αποτελεί έδρα μιας μεγάλης
οικογένειας νάνων, οι οποίοι έχουν σκάψει όλο το λόφο, ο οποίος είναι συμπαγής
γρανίτης. Οι νάνοι του Kerlek κρατούν για πολλά χρόνια χαμηλό προφίλ και
επιλέγουν διαρκώς την αποχή στις μάχες που γίνονται γύρω τους, εκτός αν
πρόκειται να υπερασπιστούν το σπίτι τους. Ανάμεσά τους βρίσκονται πολλοί
σαμάνοι, οι οποίοι πριν πενήντα χρόνια απέκτησαν πολύ δύναμη, καθώς ανακάλυψαν
μια εγκατελειμένη υπόγεια πόλη μιας αφανισμένης φυλής από gnomes. Η πόλη αυτή
είχε μοναδικά αριστουργήματα, από πύλες στη διάσταση της Γης, μέχρι
αντικείμενα και ρούνους της Gibba και του Volrek, που τους επέτρεψαν να
ενισχύσουν τις άμυνες τους και να ξεσκονίσουν πολλά μυστικά της γης, που είχαν
χαθεί για χιλιετίες ολόκληρες.  

Νοτιότερα, υπάρχει στo Whistor του Paraselt το οχυρό της ιστορικής φάτριας των
Ingotshields, που πολέμησαν τις ορδές των Icebringers κατά το Winters War.
Παρά τον στρατό που είχε έρθει να βοηθήσει από το Darrok, η μάχη αυτή είχε
πολλές απώλειες για τη φυλή, αλλά με το πέρασμα του καιρού μπόρεσε να
ανασυγκροτηθεί και σήμερα πλέον αποτελεί ένα αξιοπρεπές φρούριο. Οι σιδεράδες
χρησιμοποιούν λάβα από τα ηφαίστεια για τα καμίνια τους, ενώ πλέον πιστεύουν
στον Fyrlean, μιας και, πέρα από τη φωτιά και τη λάβα που τους προσφέρει,
αποτελεί φυσικό αντίπαλο της Fallfaunt και της καταστροφής που είχαν υποστεί
τότε.  

Τέλος, στο παγωμένο Βορρά, στα δυτικά του Hoss, υπάρχει ένα απομονωμένο
φρούριο εν ονόματι Tarnog. Οι νάνοι εκεί ζουν μοναχική ζωή, και εμπορεύονται
όπλα και πανοπλίες με αντάλλαγμα τρόφιμα με τους βάρβαρους της τούνδρας. Έχουν
μεγάλο ιστορικό από μάχες με κάθε λογής περίεργα πλάσματα και θηρία του Βορρά,
και θεωρούνται οι πιο σκληροτράχηλοι απ'όλους στη φυλή τους.  

Επίτροποι από τις πέντε αυτές περιοχές μαζεύονται για να συζητήσουν σημαντικά
ζητήματα που αφορούν όλη τη φυλή. Συνολικά στέλνονται εικοσιεπτά επίτροποι,
ένας από κάθε φυλή. Το συμβούλιο συνεδριάζει σε μή τακτή βάση, και η τελευταία
φορά που μαζεύτηκε ήταν πριν πενήντα χρόνια, όταν ο στρατός του Τιτάνα Dumsper
άρχισε να απειλεί ολόκληρο το βόρειο Darrok. Βασική αρχή του συμβουλείου είναι
πως όταν μία από τις πέντε περιοχές των νάνων απειλείται, οφείλουν οι άλλες να
βοηθήσουν.  

Η αλληλοβοήθεια μεταξύ των φυλών με αποστολή στρατού συμβαίνει σε σχετικά
μεγάλα διαστήματα, καθώς το διάστημα από το Winters War μέχρι την εισβολή του
Dumsper υπήρχαν μόλις τρεις φορές που συνεδρίασε το συμβούλιο, και οι τρεις
ήταν για το Bόρειο Darrok, το οποίο δεδομένου ότι είναι η μεγαλύτερη δύναμη,
δεν χρειάζεται μεγάλη βοήθεια. Οι περιπτώσεις αυτές ήταν με την ίδρυση της
Palaurim, όπου η Ιmtaria απείλησε με εμπάρκο και επιδρομές, οι δαίμονες του
Olgizmar, και ο εμφύλιος με το νότιο Darrok. Έκτοτε, το Βόρειο Darrok δεν έχει
δεχτεί επίθεση από κανέναν, ενώ η δύναμη που έχει επιδείξει σε αυτές τις μάχες
και η ύπαρξη του συμβουλίου κάνουν τον κάθε πιθανό εχθρό να ξανασκεφτεί την
εισβολή και στις άλλες τέσσερις περιοχές και φρούρια των νάνων.

