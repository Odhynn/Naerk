---
date: 2021-05-19
author: kyriakos
---
# The Omniverse Tower Incident

Η αλαζονεία μιας σύναξης πανίσχυρων μάγων, τον 39ο αιώνα, που προσπάθησαν να
το παίξουν θεοί είχε σαν αποτέλεσμα την παραλίγο διάλυση κάθε είδους
ισορροπίας στην Na'erk. Χρησιμοποίησαν ένα κειμήλιο που είχε την δυνατότητα να
αντιγράφει τη μαγεία οποιουδήποτε άλλου αντικειμένου και να μπορεί να
επικαλέσει τη δύναμή του μια επόμενη χρονική στιγμή. Όσο μεγαλύτερη ήταν η
δύναμη αυτού, τόσο λιγότερος ο καιρός που την είχε, και αυτό ήταν το
Quicksilver Sphere. Τροποποίησαν το αντικείμενο για να μπορεί να αντιγράφει
πολλά αντικείμενα ταυτόχρονα και κατάφεραν απαρατήρητοι μετά από συλλογή
πληροφοριών και κατασκοπεία να αντιγράψουν τα Malgyra. Τότε κλείστηκαν στον
πύργο τους και προσπάθησαν με τις δυνάμεις των Malgyra να φτιάξουν ένα δικό
τους σύμπαν, έναν κόσμο στον οποίο αυτοί θα ήταν οι θεοί. Όμως η ενέργεια αυτή
είχε ως αποτέλεσμα να φύγουν από την θέση τους τα Malgyra και να εκτοξευτούν
στον εξωτερικό κύκλο του Στοιχειακού Δαχτύλου. Αυτό το πράγμα σήμανε την ίδια
στιγμή την έναρξη του πολέμου μεταξύ των Στοιχειακών Αρχόντων. Ο Yerastu σαν
αντίποινα προς τους θνητούς έκαψε ολοσχερώς την σύναξη, το Quicksilver Sphere
και το νεαρό σύμπαν που είχε αρχίσει να γεννιέται μέσα στον πύργο,  ενώ η
τοποθεσία του πύργου και το τι παραμένει μέσα ή ακόμα και αν υπάρχει ακόμα
αυτός, παραμένει άγνωστο.

