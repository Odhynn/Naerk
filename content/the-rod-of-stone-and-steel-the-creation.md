---
date: 2018-03-21
author: sfakias
---
# The Rod of Stone and Steel: the creation

Τα αρχαία χρόνια, οι Vethians προσπαθούσαν να εξερευνήσουν τα όρια της δυναμής
τους. Ως απόγονοι του Veth, είχαν έμφυτη κλίση στην μαγεία και μάλιστα
μπορούσαν πολύ εύκολα να την τιθασσεύουν και να παράγουν μοναδικά και
πανίσχυρα αποτελέσματα. Αλλά, καθώς από την φύση τους είναι απρόβλεπτοι και
δεν έχουν συγκεκριμένο ηθικό κώδικα, σε πολλά πειράματα που έκαναν και σε
διάφορες από τις δημιουργίες τους και τις ανακαλύψεις τους, οι συνέπειές τους
δεν μπορούσαν να προβλεφθούν εξαρχής, και πολλά ξόρκια και αντικείμενα που
προέρχονται από αυτούς αποτελούν ακόμα και σήμερα πηγή επιθυμίας, φόβου και
δέους για πολλούς.



Ένας από τους πιο ισχυρούς Vethians, γνωστός και ως Rhekvethor, αποτελεί και
το δημιουργό του Rod of Stone and Steel. Ο Rhekvethor, όντας ένα όν με
ασύλληπτη δύναμη και φίλος του Maeronian, του θεού της μαγείας, του άρεσε να
ταξιδεύει στα πιο απόμακρα μέρη και διαστάσεις. Προφανώς, δεν ήταν παντού
καλοδεχούμενος και διαρκώς άλλαζε τη μορφή του, μια ικανότητα στην οποία ήταν
ιδιαίτερα καλός. Μάζευε γνώσεις και εμπειρίες από πολλά μέρη, ενώ έκανε φίλους
διάφορους πανίσχυρούς μάγους και πλάσματα από άλλες διαστάσεις στις πολλές του
περιπλανήσεις. Και μια μέρα ο Rhekvethor έβαλε ένα στόχο στη ζωή του.



Το όνειρό του ήταν να μπορεί να ελέγχει το στοιχείο της γής, και συγκεκριμένα
την πέτρα, τα ορυκτά, τα μέταλλα και το υπέδαφος. Να μπορεί να φτιάχνει ότι
θέλει από αυτά τα υλικά σε κολοσσιαία μεγέθη. Και κάπως έτσι ξόδεψε άπειρο
χρόνο, αξιοποιώντας όλα του τα εφόδια και τις εμπειρίες του έτσι ώστε να
φτιάξει ένα σκήπτρο που θα του επέτρεπε να πραγματοποιήσει τον στόχο του.  

Προφανώς, ακόμα και για τον ίδιο, μια τέτοια διαδικασία δεν ήταν απλή. Τα
υλικά, η κατασκευή και η τελετουργία, κάθε στάδιο, απαιτούσε πόλύ χρόνο και
κόπο. Αρχικά, ζήτησε από τα gnomes που κατοικούσαν στο Kelzadam και ήταν
τεχνίτες στην πέτρα, να φτιάξουν 5 Varyads για τη λαβή: Πολύτιμους λίθους που
προέρχονται από Larvite, ένα πέτρωμα από τα έγκατα της γης. Στην κατασκευή της
κεφαλής έπρεπε να προστεθούν και κάποια πολύ συγκεκριμένα είδη Mithril και
Adamantine, τα οποία είχαν διαποτιστεί με το ίδιο το αίμα του Veth. Ο
Rhekvethor, για να κατασκευάσει το σκήπτρο ζήτησε τη βοήθεια τριών φίλων του:
του Salkor, του Tavethir, και του Bodrig.  

Ο βασικός τεχνίτης, που σκάλισε το σχήμα του σκήπτρου, ήταν ο τελευταίος: ένας
εξώκοσμος από το Kelzadam, που σύχναζε συχνά σε ηφαίστεια και στα Deeps. Ο
Bodrig είχε μεγάλη φήμη, γιατί είχε σφυρηλατίσει μερικά από τα καλύτερα όπλα,
όπως το κατάνα Shiji-sha. Όμως, ο Bodrig, προκειμένου να αυξήσει τη δύναμη του
σκήπτρου, πρόσθεσε στο σκελετό ένα κόκκαλό από τον Ashatai, έναν παλιό του
φίλο ο οποίος είχε γίνει άγγελος από τα κατορθώματά του. Ακόμα περισσότερο,
κατά τη συναρμολόγηση απαιτήθηκαν 2 scrolls που κλάπηκαν από έναν πανίσχυρο
μάγο των Lords of the Will. Έτσι, παρόλο που κράτησαν μυστική τη δημιουργία
του, απόκτησαν πολλούς εχθρούς για να το κατασκευάσουν.  

Στη συνέχεια, τα ηνία πήραν ο Salkor με τον Tavethir. Ο πρώτος, ένας νεαρός
αλλά πολλά υποσχόμενος Vethian γεμάτος ζωηράδα και ανησυχίες, και ο δεύτερος
ένα πασίγνωστο ξωτικό, πολεμιστής και τεχνίτης. Ο δεύτερος όμως, πιστός στο
Yerastu, δεν έμαθε όλες τις λεπτομέρειες της κατασκευής, γιατί οι υπόλοιποι
δεν τον εμπιστεύονταν, και υπήρχε κίνδυνος να τους προδώσει αν μάθαινε. Οι δυό
τους, χάραξαν τους ρούνους στο σκήπτρο σε τρεις διαλέκτους: Ancient, Vethian
και Terran. Έπειτα, έκαναν διάφορα μαγικά ξόρκια, που ένωσαν τα επιμέρους
υλικά και έδωσαν τις βασικές δυνατότητες στο σκήπτρο.  

Έπειτα, το σκήπτρο το πήρε ο Salkor, όπου έπρεπε να βρεί τη βασική πηγή
δύναμής του για να λειτουργήσει. Οι έρευνές του τον οδήγησαν σε ένα αρχαίο,
βαθύ σπήλαιο, όπου υπήρχε ένα διαμάντι που δονούταν διαρκώς από δύναμη. Ήταν
ένα σημείο όπου περνούσαν αμέτρητα Ley Lines της Tarov, και είχε αποκτήσει
τεράστια δύναμη στο υπέδαφος. Όμως, υπήρχε ένα βασικό πρόβλημα: Το διαμάντι
αυτό δεν μπορούσε να αποκοπεί από τη θέση του με κανένα μέσο. Τότε ο Salkor
παρακάλεσε τον τιτάνα Dumspergrond να τον βοηθήσει. Ο τιτάνας αυτός είχε ένα
τεράστιο σφυρί, που το ονόμαζε Σεισμό, ακριβώς γιατί δημιουργούσε σεισμικές
δονήσεις στα χτυπήματά του. Ο τιτάνας προφανώς θεώρησε πως θα έπαιρνε το
διαμάντι για τον ίδιο, επομένως δέχτηκε.  

Με το σφυρί του χτύπησε το διαμάντι με όλη του τη δύναμη. Το διαμάντι
αποκόπηκε από το βράχο, εκλύοντας απίστευτη ενέργεια και αποσταθεροποιώντας
ολόκληρο το βουνό. Αμέσως ακολούθησε ένας τεράστιος σεισμός, που έκοψε την
οροσειρά των Tarhelm στα δύο, κατέστρεψε άπειρους οικισμούς ορκ και νάνων στο
βουνό και δημιούργησε ένα τεράστιο χάσμα κατα μήκος των βουνών. Η καταστροφή
αυτή εξόργισε την Tarov, που καταρράστηκε τον Dumspergrond να μην ξαναδεί το
φως του ήλιου και να μείνει για πάντα εγκλωβισμένος στη γη. Ο Salkor βέβαια
είχε πάρει το διαμάντι και είχε γίνει άφαντος. Όσο και αν προσπάθησε η Tarov,
δεν μπόρεσε να μάθει τι απέγινε το διαμάντι όταν κατάλαβε πως ο τιτάνας δεν το
είχε.  

Το τελευταίο στάδιο της δημιουργίας ήταν η τελετή που θα ενσωμάτωνε το
διαμάντι στο σκήπτρο. O Rhekvethor έδωσε πολύ προσοχή και στην τελευταία
λεπτομέρεια και απήγγειλε αρχαία λόγια δύναμης στη γλώσσα των ρούνων, και
δημιούργησε μια καυτή ασημόσκονη από μαγεία, την οποία το σκήπτρο ρούφηξε
λαίμαργα και ενώθηκε με το διαμάντι.  

Κάπως έτσι δημιουργήθηκε το Rod of Stone and Steel.

