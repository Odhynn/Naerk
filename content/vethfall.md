---
date: 2020-04-11
author: sfakias
---
# Vethfall

Τον χειμώνα του έτους 4817, στα τέλη του Graymist, ένα συγκλονιστικό γεγονός
ήρθε να αλλάξει οριστικά ολάκερη τη Na'erk: το Vethfall. Κάποιοι θα πουν ότι
οφείλεται αποκλειστικά στις ενέργειες μιας μικρής ομάδας φανατικών ιερέων και
πιστών εξώκοσμων οντοτήτων, αλλά η πραγματικότητα πάει πολλές χιλιετίες πίσω:
Την εποχή που στο Merkal υπήρχε η πόλη Mi-Solla, η πόλη της μουσικής. H πόλη
είχε έναν άγγελο προστάτη, γνωστό και ως Chun’m, και έγινε ξακουστή παντού
για τη μουσική της αλλα αυτός ήταν και ο λόγος της πτώσης της πόλης.
Ταυτόχρονα την ίδια εποχή, στα βορειοδυτικά, εμφανίστηκε η Drakainia, μια
εξώκοσμη και πανίσχυρη οντότητα. Ένας δαίμονας τεράστιας δύναμης που καλέστηκε
από τον dr. Vivec, έναν πανίσχυρο αλχημιστή που άρχισε να της κάνει πειράματα
και να τη φορτίζει με θετική ενέργεια σε μια ειδικά κατασκευασμένη
ημιδιάσταση. Ωστόσο αυτό την τρέλανε εντελώς και ο Vivec έχασε τον έλεγχο.



Η Drakainia έσπασε τη φυλακή της και σύντομα αποδείχθηκε ότι ήταν απειλή για
όλη την υλική διάσταση. Άρχισε να μαζεύσει στρατό και πιστούς, την αίρεση της
Μεγάλης Μητέρας, στον σκοπό της, οι οποίοι την υπηρετούσαν τυφλά. Άρχισε να
καταστρέφει και αποτελούσε απειλή και για τη Mi-Solla. Ο Chun'm πήγε να την
πολεμήσει και κατάφερε να τη βάλει πίσω στη φυλακή της. Ωστόσο είχε
αποδυναμωθεί πάρα πολύ από την προσπάθεια και έπεσε σε λήθαργο.



Μια ομάδα πιστών της Drakainia που είχαν απομείνει μετά τη μάχη προσπάθησαν να
την επαναφέρουν πίσω. Ωστόσο σύντομα διαπίστωσαν πως ο μόνος τρόπος ήταν να
χρησιμοποιήσουν την ίδια δύναμη που ο Άγγελος χρησιμοποίησε για να τη
φυλακίσει: Την ίδια καμπάνα. Προσπάθησαν να δημιουργήσουν τις κατάλληλες
συνθήκες για να προωθήσουν μέσω αυτής αρκετή ενέργεια ώστε να την
απελευθερώσουν. Και αυτό έγινε στο Graz-Moraz



To Graz-Moraz ήταν μια πόλη που ζούσαν ξωτικά και νάνοι  αρμονικά και
ειρηνικά. ¨Προσπαθούσαν να φτιάξουν έναν τεράστιο πύργο με 12 ορόφους: 6 για
τους θεούς των Νάνων και 6 για τους θεούς των Ξωτικών ως αφιέρωση. O πύργος
όμως δεν ολοκληρωνόταν με τίποτα και γκρεμιζόταν συνεχώς. Τότε όμως
εμφανίστηκε ένας αρχιερέας της αίρεσης της Μεγάλης Μητέρας, που υποσχέθηκε να
τους βοηθήσει αν τον άφηναν να φτιάξει έναν δέκατο τρίτο όροφο με μια καμπάνα.
Ο πύργος ως δια μαγείας φτιάχτηκε σε μια μέρα, και η καμπάνα, που ήταν του
Ireno, άρχισε να χτυπάει από μόνη της. Τοξική βροχή και ομίχλη εμφανίστηκαν
από το πουθενά, και άρχισαν να καταστρέφονται τα χωραφια. Σύντομα, άρχισε
εμφύλιος από καβγάδες ανάμεσα σε νάνους και ξωτικά, ενώ σταδιακά πάνω τους
εμφανίστηκαν μεταλλαξεις. Σύντομα, η πόλη είχε διαλυθεί εντελώς και η
δρακαινια ρουφηξε τη ζωτικη ενεργεια όλων των κατοίκων. Τοτε καταλαβε οτι αν
γινει με περισσοτερο κοσμο θα καταφέρει να απελευθερωθεί πλήρως από τη φυλακή
της.



Mετά από χιλιετίες, βρέθηκε μια ομάδα πιστών που μπόρεσαν να επικοινωνήσουν
μαζί της. Ιδρύθηκε η εκκλησία της Αγίας Traft, και δημιούργησαν ξανά την
αίρεση της Μεγάλης Μητέρας στο Merkal, που ήταν εκεί κοντά. Bρήκαν την καμπάνα
στα ερείπια του Graz-Moraz και την προσάρτησαν στην εκκλησία τους, στο Merkal,
και άρχισαν την τελετή τους, όπου το πρώτο χτύπημα πρακτικά έδωσε τη
δυνατότητα στη Drakainia να καλέσει ξανά τον στρατό της για πρώτη φορά μετά
από χιλιετίες πάνω στη Na'erk.



Μια πελώρια εξωδιαστασιακή πύλη άνοιξε στα βορειοδυτικά του Oventhart, στην
τάιγκα Mherg. Εκεί ήταν το σημείο που Τεράστια πλάσματα από το Null Plane
άρχισαν να εμφανίζονται και να κατευθύνονται προς το Merkal σε κύμματα,
διαλύοντας τα πάντα στο πέρασμά τους. Η καμπάνα συνέχισε να χτυπάει και να τα
καλεί, ενώ κάθε προσπάθεια να μπει κάποιος στην εκκλησία της αγίας Traft ήταν
ανέλπιδη, καθώς μαγικές προστασίες και τερατουργήματα τη φυλούσαν. Η πόλη
ανέπτυξε τις άμυνές της στην πεδιάδα, παρακάμπτοντας τις όποιες διαφορές των
επιμέρους ομάδων, σε μια πρώτη γραμμή άμυνας. Άγρια ξωτικά, γίγαντες του
δάσους, μοναχοί, μάγοι, φρουροί και στρατιώτες, όλοι ενώθηκαν με την παρέμβαση
των Halcyons και άρχισαν να αποκρούν τις επιθέσεις.



Σύντομα έγινε σαφές πως η άμυνα δε θα μπορούσε να αντέξει για πάντα. Κάθε
επόμενο κύμα ερχόταν όλο και δυνατότερο, με τεράστια πλάσματα με άπειρα μάτια,
πλοκάμια και νοητικές επιθέσεις. Η άμυνα σταδιακά υποχωρούσε, και έγινε σαφές
πως μονόδρομος ήταν να πάει κάποιος στην πύλη από την οποία ερχόντουσαν και να
την κλείσει. Και την δουλειά αυτή ανέλαβαν οι Halcyons, με την συνδρομή λίγων
έμπιστων φίλων τους και του Twilight Veil που το βρήκε.



Όταν πήγαν εκεί, αντίκρυσσαν μια πελώρια περιοχή, σαν σφαίρα, ακτίνας δέκα
μιλίων, στην οποία επικρατούσε μια απόλυτη ησυχία και όλα έμοιαζαν νεκρά. Μέσα
υπήρχαν τα ερείπια του εργαστηρίου του Veth, καθώς και άγρια ξωτικά που είχαν
περάσει απόλυτα στον έλεγχο της Drakainia. Στο κέντρο υπήρχε ένας τεράστιος
γκρεμός, που έμοιαζε να μην έχει βάθος και το κενό να ρουφάει το φώς. Όταν
μπήκαν μέσα, διαπίστωσαν πως είχαν βρεθεί στο Null Plane, στη φυλακή της
Drakainia, ένα μέρος με τεράστια βαρύτητα και κενό από κάθε ύπαρξη. Εκεί την
πολέμησαν και την σκότωσαν, όμως δεν έμελλε να τελειώσει εκεί.



Η καταστροφή της Drakainia και η ταυτόχρονη κατάρρευση της ημιδιάστασης, σε
συνδυασμό με την καταστροφή ενός δημιουργήματος του Vivec απελευθέρωσε μια
τεράστια ποσότητα μαγικής ενέργειας. Ένας τεράστιος κρατήρας δημιουργήθηκε
στην τάιγκα Mherg. Μόνη διέξοδος αυτής της ενέργειας ήταν η υλική διάσταση,
και θα μπορούσε να προκληθεί μια τεράστια κατακλυσμική καταστροφή. Εκείνη τη
μέρα όμως είχε πανσέληνο του Veth, ο οποίος απορρόφησε όλη τη μαγεία που
ξέρασε η καταστροφή της ημιδιάστασης από μια ακτίνα ενέργειας που τον χτύπησε.
Η ενέργεια αυτή έδωσε ζωτική δύναμη στο κουφάρι του Veth, και άρχισε να
κουνιέται και να αναδεύεται.



Ένα τεράστιο κυματιστό φαινόμενο από χρώματα δημιουργήθηκε, στο βόρειο σέλας,
το οποίο κράτησε για μέρες και άλλαξε άρδην το πως λειτουργεί η ακτινοβολία
του Veth, και κατ'επέκταση η μαγεία. Η μαγεία τηλεμεταφοράς αποδυναμώθηκε σε
τεράστιο βαθμό, πέραν των μικρών αποστάσεων, και το ίδιο και η μαγεία αλλαγής
διαστάσεων. Δημιουργήθηκαν κυρίως στα βόρεια περιοχές που η μαγεία
λειτουργούσε απρόβλεπτα και εμφανίστηκαν διάφορα ανεξήγητα μαγικά φαινόμενα
και κάποιοι Vethians άρχισαν να επιστρέφουν στην υλική διάσταση. Αυτό το
γεγονός ονομάστηκε Vethfall.

