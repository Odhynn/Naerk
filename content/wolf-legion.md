---
date: 2019-01-03
author: sfakias
---
# Wolf Legion

Ήταν άνοιξη του έτους 4798 όταν οι επιδρομείς της Bjåglant έκαναν την τρίτη
μεγάλης κλιμακας επιδρομή στο Sennarin, μέσα σε 8 χρόνια. Και οι πρώτοι που
κλήθηκαν να τους αντιμετωπίσουν, ήταν οι ίδιοι που τους είχαν πολεμήσει και
στις προηγούμενες δύο επιδρομές: Τα Clans of Thunder. Δύο ήταν τα βασικά clans
που είχαν το μεγαλύτερο κομμάτι της στρατιωτικής δύναμης: Οι Are στα βόρεια
και οι Hida στα νότια. Αρχικά, οι Are είχαν πολύ μεγαλύτερο στρατό, κύρος και
εξουσία. Όμως, έπασχαν από ένα βασικό πρόβλημα: Έλειψη αρκετών καλλιεργήσιμων
εκτάσεων. Σε πολλά χωριά οι χωρικοί λιμοκτονούσαν από την πείνα.



Οι Are επέλεξαν να τα βάλουν πρώτα με τους διαβόλους Oni, σε μια προσπάθεια να
επεκτείνουν τις γαίες τους προς τα βόρεια. Οι περισσότεροι διαφωνούσαν με αυτή
την κίνηση, καθώς αρχικά η απειλή των βαρβάρων της Bjåglant ήταν πολύ πιο
άμεση, και οι περισσότεροι προτιμούσαν να αντιμετωπίσουν είκοσι άνθρωπους, ορκ
η νάνους παρά ένα Oni. Οι μάχες με τα Oni είχαν τελειώσει μέχρι το έτος 4793,
όμως το κόστος ήταν πάρα πολύ βαρύ. Η γη που είχαν κερδίσει ήταν αναντίστοιχα
μικρή σε σχέση με το κόστος σε ζωές πολεμιστών. Ανάμεσα στο λαό, άρχισε να
κυκλοφορεί η φήμη ότι ο άρχοντας Are Shinzou εκτελούσε όλους όσους υποχωρούσαν
από τη μάχη με τα Oni. Ακόμα χειρότερα, βγήκε η φήμη ότι ο βασικός τρόπος με
τον οποίο οι αντιμετώπιζαν το πρόβλημα της πείνας ήταν με το να στείλουν τον
κόσμο σε βέβαιο θάνατο και να μειώσουν έτσι τα στόματα που ζητούσαν τροφή.  

Από την άλλη, ο άρχοντας Ishigaki της φατρίας των Hida επικεντρώθηκε στο να
καλύψει τις ανάγκες του λαού στα νότια. Ενίσχυσε το εμπόριο και τη γεωργία,
προκειμένου να μπορεί να καλύπτει όλες τις διατροφικές ανάγκες των κατοίκων.
Σύντομα, όμως, κλήθηκε να αντιμετωπίσει μόνος του τους επιδρομείς της
Bjåglant: Ο άρχοντας Shinzou αρνήθηκε την παράκλησή του για βοήθεια, καθώς
είπε πως ούτε αυτός τον είχε βοηθήσει στις μάχες εναντίον των Oni βόρεια. O
Hida τότε διαπίστωσε πως τα πράγματα ήταν δύσκολα. Οι πολεμιστές του ήταν μετα
βίας οκτώ χιλιάδες, ενώ οι ανιχνευτές του σε στεριά και θάλασσα εκτίμησαν τις
δυνάμεις του Thimvert σε πολλαπλάσιους.  

Οι πρώτες δύο εισβολές αντιμετωπίστηκαν με ενέδρες σε βράχια και υφάλους,
καθώς και με τη συνδρομή πανίσχυρων μάγων που μπορούσαν να ελέγξουν τον καιρό:
ένας απ'αυτούς ήταν και ο Kworion, ένας αποστάτης αρχιμάγιστρος των Cornuzel
που είχε αναζητήσει καταφύγιο στα δυτικά. Η τρίτη όμως επιδρομή, την άνοιξη
του 4798, ήταν διαφορετική. Οι Bjåglanders πλέον ήξεραν τι είχαν να
αντιμετωπίσουν, και οργάνωσαν ένα ανώτερο σχέδιο. Έστειλαν τα διπλάσια πλοία
από κάθε άλλη φορά, σχεδόν διακόσια, τα οποία αγκυροβόλησαν στο ποτάμι
Draugrelfr χωρίς πολλές απώλειες από τις αψιμαχίες, αλλά ακόμα και αυτή η
ισχυρή παραθαλάσσια δύναμη ήταν μόνο αντιπερισπασμός. Το κύριο σώμα του
στρατού τους είχε ακολουθήσει άλλη, πιο αργή διαδρομή, από τα σύνορα των
Harrowlands στην ενδοχώρα. Η διαδρομή αυτή ήταν ιδιαίτερα επικίνδυνη εξαιτίας
των φαντασμάτων και των Oni, αλλά είχαν σαμάνους που είχαν επικοινωνήσει με
πνεύματα που θα τους προστάτευαν για τις μέρες της πορείας τους.  

Επιτέθηκαν στα βόρεια σύνορα των Clans of Thunder, στα νώτα του άρχοντα
Shinzou, και άρχισαν να λεηλατούν πόλεις και χωριά. Η αντίσταση που συνάντησαν
ήταν πενιχρή, καθώς το κυρίως σώμα του στρατού του ήταν στα βόρεια, σε μια
ακόμα ανέλπιδη εκστρατεία εναντίον των Oni. Οι δύο ομάδες των βαρβάρων
ενώθηκαν στις πηγές του ποταμού Draugrelfr, και επιτέθηκαν βίαια στον στρατό
του Shinzou, ο οποίος είχε προλάβει να παρατάξει το στρατό του και να
ανακαλέσει περίπου δώδεκα χιλιάδες μάχιμους άντρες. Οι βάρβαροι όμως έφταναν
τους είκοσι χιλιάδες, και παρόλο που οι Are είχαν το πλεονέκτημα του εδάφους,
ήταν αρκετά απροετοίμαστοι για την ξαφνική έφοδο που ακολούθησε. Η μάχη
κράτησε πολλές ώρες, με το αποτέλεσμά της να είναι αμφίρροπο.  

Όλο αυτό το διάστημα, ο Ishigaki δεν έμεινε με σταυρωμένα τα χέρια. Μάζεψε το
στρατό του και έκαψε τα πλοία των Bjåglanders, αφού έσφαξε την πενιχρή άμυνα
που είχαν αφήσει πίσω. Όταν έφτασε στη μάχη, η πλάστιγγα είχε αρχίσει να
γέρνει ελαφρώς με το μέρος των βαρβάρων, αλλά ο άρχοντας Shinzou θεωρούσε την
υποχώρηση δειλία και ατίμωση, έτσι οι πολεμιστές του πολεμούσαν μέχρι θανάτου.
Οι Hida επιτέθηκαν στους βαρβάρους από πίσω και τότε, με αναπτερωμένο ηθικό,
οι Are κράτησαν τις θέσεις τους μέχρι τα δύο σώματα στρατού να ενωθούν: και
μέχρι το βράδυ, σχεδόν οι μισοί βάρβαροι κείτονταν στο χώμα, νεκροί ή
τραυματίες: Υποχώρησαν άτακτα, και πολύ λίγοι κατόρθωσαν, εν τέλει, να
γυρίσουν στη χώρα τους. Από τότε, όλοι αποφεύγουν το ποτάμι, το οποίο μάλιστα
συχνά ξερνάει από σκελετούς και φαντάσματα βάρβαρων πολεμιστών, μέχρι ακόμα
και Ghost Ships, δικαιολογώντας την ονομασία Ghost River.  

Όμως, και ο άρχοντας Hida είχε υποστεί τεράστιες απώλειες: Οι μισοί του
πολεμιστές ήταν νεκροί ή τραυματίες. Δεν δίστασε να κατηγορήσει επιτόπου τον
άρχοντα Ishigaki: Ότι είχε αφήσει τους βάρβαρους να του επιτεθούν χωρίς να
τους εμποδίσει, και πως ο ανώτερος στόχος του ήταν να κάνει πραξικόπημα για να
πάρει την εξουσία στα χέρια του, τώρα που αυτός πλέον κατείχε τον μεγαλύτερο
στρατό ανάμεσα στα Clans of Thunder: και του έδωσε τρεις μέρες διορία για να
παρατήσει το Shiliage, την έδρα του στο λιμάνι, και να φύγει εξόριστος από το
Sennarin.  

Τότε, πολλοί της φατρίας των Hida πρότειναν στον Ishigaki να χτυπήσει πρώτος:
Να μαζέψει τον στρατό του, που πλέον ήταν μεγαλύτερος, και να επιτεθεί
αιφνιδιαστικά τη νύχτα. Όμως ο Hida, πιστός στο νόμο, αρνήθηκε. Μάζεψε την
φατρία του και ετοίμασε πέντε πλοία για να φύγει, με τους πιστούς του Samurai.
Όμως, το επόμενο πρωί είδε πως τον ακολούθησαν πολύ περισσότεροι απόσους είχε
ελπίσει: άλλα σαρανταδύο πλοία, γεμάτα πιστούς του στρατιώτες, που είχαν
πολεμήσει μαζί του σε πολλές μάχες και αρνιούνταν να τον εγκαταλείψουν.  

Έτσι, ο Hida αρχικά σάλπαρε προς το Stormsfall, και οι περισσότεροι εξόριστοι
έμειναν μαζί του.  Ξενιτεμένος, άρχισε να προσφέρει τις υπηρεσίες του ως
μισθοφόρος, αλλά εξακολουθούσε να κρατάει κώδικα τιμής και σε αυτές του τις
συναναστροφές. Γρήγορα, οι πολεμιστές του διακρίθηκαν σε πολλές μάχες σε
ολόκληρο το Lokkam Sea και ακόμα και νοτιότερα, στο Starlit Ocean, στο Reisdok
και ακόμα και στο Whistor. Τότε ονομάστηκαν Wolf Legion, από τον λύκο του Hida
clan: Και πολλοί πολεμιστές κατατάχθηκαν ανάμεσά τους, με αποτέλεσμα το
δυναμικό τους να ανανεώνεται διαρκώς.  

Τα νέα για κατοθώματά τους έφτασαν πίσω στο Sennarin, και στα Clans of
Thunder. Στην ύπαιθρο και στις πόλεις, άρχισε να ψιθυρίζεται ότι θέλουν
εκδίκηση: Όλα αυτά έφτασαν και στα αυτιά του Are, ο οποίος κοίταζε με μισό
μάτι το Wolf Legion. Τότε, το έτος 4801, δολοφόνοι επιτέθηκαν στην φατρία των
Hida, σκοτώνοντας αρκετούς, με τον ίδιο τον Ishigaki παραλίγο να γλιτώνει το
θάνατο. Κανείς δεν γνώριζε την προέλευση των δολοφόνων, και ο άρχοντας Are
αρνήθηκε κάθε συμμετοχή σε αυτό. Όμως, το Wolf Legion έσπασε σε πέντε
επιμέρους μεραρχίες, οι οποίες σκορπίστηκαν στο Reisdok, στο Whistor, στο
Mestaxon, στο Stormsfall και στο Nolgot. Εκεί συνέχισαν τη μισθοφορική τους
δουλειά, όλοι οι εναπομείναντες όμως της αρχικής φατρίας έδωσαν την υπόσχεση
σε είκοσι χρόνια να ξαναβρεθούν και να πάρουν εκδίκηση από τον άρχοντα Are,
καθώς πλέον ήταν σίγουροι πως αυτός είχε στείλει τους δολοφόνους.

