---
date: 2016-12-08
author: sfakias
---
# Kleyton, the Supreme Academy

Κυκλοφορεί μια ρήση, ότι όλοι οι σημαντικοί μάγοι κάποια στιγμή της ζωής τους
πέρασαν από την ακαδημία του Kleyton. Αν και αυτό δεν αληθεύει πλήρως, σίγουρα
οι περισσότεροι από αυτούς το έχουν επισκεφτεί. Η πόλη αποτελεί ένα τεράστιο
εμπορικό κέντρο, το οποίο είναι από τις μεγαλύτερες πόλεις σε ολόκληρη τη
Na'erk, καθώς ξεπερνάει τις 760000 κατοίκους. Πλοια από την Imtaria μέχρι το
Thimvert σταματούν εδώ για ανεφοδιασμό και εμπόριο. Αιώνες τώρα, η τοπική αρχή
συγκέντρωνε ένα μικρό φόρο από κάθε καράβι που σταματούσε, και τους οποίους
επένδυσε στην Ακαδημία των μάγων, γνωστή και ως Αzarak. Εκατοντάδες χρόνια
μετά, το κτήριο είναι τεράστιο, με δύο πύργους του να ξεπερνούν τα χίλια
πόδια, και την περήφημη γέφυρα των ονείρων, που συνδέει τις δύο πευρές του
ποταμού Dolk.



Το Kleyton κυβερνάται από ένα συμβούλιο που έχει μεικτή σύσταση και 21 μέλη.
Από αυτούς, οι 6 είναι έμποροι, αρχηγοί συντεχνιών και αριστοκράτες, οι 3
καραβοκύρηδες με μεγάλο στόλο, οι τέσσερις ιερείς, τρείς της Sumril και ένας
του Sennek, ενώ οι υπόλοιποι 8 είναι μάγοι, εκ των οποίων οι 7 είναι Cornuzel.
Οι αποφάσεις παίρνονται με απλή πλειοψηφία, αλλά για τις πιο κρίσιμες πρέπει
να υπάρχει απόλυτη, δηλαδή 11 άτομα. Οι αποφάσεις του συμβουλίου γίνονται
απόλυτα σεβαστές, ενώ υπάρχουν αρκετοί φρουροί και golem για να εξασφαλίσουν
την τήρησή τους.  

Όσον αφορά την πόλη, μέσα στους τελευταίους δύο αιώνες έχει υποστεί τέσσερις
επιθέσεις από υδρόβια τέρατα και δύο από πειρατές. Τα τείχη της, πανύψηλα,
είναι ενισχυμένα με μαγεία, ενώ ταυτόχρονα μαγικές παγίδες και προστατευτικοί
ρούνοι είναι τοποθετημένοι σε πολλά σημεία. H φρουρά της είναι έμπειρη, και οι
κίνδυνοι που αντιμετωπίζει πλέον μοιάζουν πολύ μικροί.  

Η επαρχία στην οποία εντάσσεται το Kleyton, όμως, η στενόμακρη Reisdok, δεν
μοιάζει τόσο με την πρωτεύουσα. Πέρα από τους πολλούς ιθαγενείς, που
αντιμετωπίζουν στην καλύτερη με προκατάληψη τους πρωτευουσιάνους, υπάρχουν και
πολλά λημέρια από kobold, που χρησιμοποιούν μέχρι και εκπαιδευμένους
δεινόσαυρους για να επιτίθενται και να λεηλατούν τα περίχωρα. Οι πολεμικές
ομάδες αυτές, οργανώνονται από διάφορες ντόπιες φυλές, καθώς και από ιερείς
του Sseratush, που θέλουν να εξαλείψουν οριστικά την "Μολυνση του Kleyton",
όπως την αποκαλούν, από την περιοχή.  

Ωστόσο, από το έτος 4698, το Kleyton έχει ενταχθεί με ειδικούς όρους στην
Palaurim, την εμπορική συνθήκη της Imtaria. Αυτό κακοφάνηκε σε πολλούς
κατοίκους και άρχοντες, γιατί η φορολογία αυξήθηκε, χωρίς να αυξηθούν
ταυτόχρονα τα έσοδα από το εμπόριο. To Kleyton, σύμφωνα με πολλούς, ήταν ήδη
σε πολύ καλή κατάσταση και δεν είχε ανάγκη να μπει σε αυτή τη συμμαχία, ακόμα
και με τους προνομιακούς όρους που το έκανε (1/4 λιγότερη φορολογία). Πολλά
μέλη του συμβουλίου δυσανασχετούν με αυτή την επιλογή, και κάποιοι ετοιμάζουν
ένα προσχέδιο διαπραγματεύσεων που περιλαμβάνει ακόμα πιο ήπιους όρους.
Βέβαια, κανείς δεν ξέρει αν η Imtaria θα το δεχτεί.

