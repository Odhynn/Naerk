---
date: 2016-08-16
author: sfakias
---
# Styx, the Soul Journey

Η Primordial Malahir, αφού δραπέτευσε από την δημιουργία της Πέμπτης
Διάστασης, στράφηκε στους Elemental lords για βοήθεια και καταφύγιο. Με τη
δημιουργία του Ethereal Plane, αποδείχτηκε γρήγορα ότι είναι η μόνη που
κατείχε τόσα μυστικά για αυτή τη νέα διάσταση. Αντιλαμβάνοντας την αξία της η
Nahema και οι Elemental lords, εκτός του Fyrlean, την βοήθησαν, και έτσι
έφτιαξε το βασίλειό της που έγινε αργότερα γνωστό ως Evergrowing Forest.



Με την μάχη μεταξύ των elemental lords να καταλαγιάζει σιγά σιγά και τη Na'erk
να παίρνει οριστικό σχήμα, η Malahir επεκτάθηκε εκεί. Έφτιαξε τους πρώτους
έμβιους οργανισμούς, και τα πνεύματά τους επικοινωνούσαν με το Evergrowing
Forest, και πήρε το προσωνύμιο της μητέρας φύσης. Ήταν όμως φανερό πως σε αυτή
τη διαδικασία χρειαζόταν ένας καταλύτης, ένας παράγοντας που θα πολλαπλασίαζε
τη δημιουργία της ζωής πάνω στην Na'erk. Ήταν σαφές πως ο Fyrlean δεν μπορούσε
και δεν ήθελε να βοηθήσει αυτή τη διαδικασία.



Η απροσδόκητη αυτή βοήθεια τότε ήρθε από τον Reszek. Όταν υλοποιήθηκε ο Ήλιος,
καθώς ο Fyrlean νίκησε τον Primordial Querligon, ένα κομμάτι της ύπαρξης του
Fire Lord πέρασε στον ήλιο, ο Reszek. Ο Reszek ήταν αρχικά αρκετά αδύναμος,
και φοβόταν ότι ήταν απροστάτευτος απέναντι σε πιθανές επιθέσεις. Στην
προσπάθεια του να βρει σύμμαχους, στράφηκε στην Malahir, με την οποία έκαναν
μια συμφωνία αλληλοπροστασίας. Σύμφωνα με αυτή, ο Reszek μπόρεσε να ελέγξει
την απόσταση του ήλιου και τη δύναμη της ακτινοβολίας, έτσι ώστε η επιφάνεια
της Na'erk να έχει μια φιλική θερμοκρασία στην οποία οι έμβιοι οργανισμοί θα
μπορούσαν να εξελιχθούν και να πολλαπλασιαστούν. Με τη δημιουργία της ζωής, ο
Reszek που έπαιξε καθοριστικό ρόλο σε αυτήν, βρήκε τις δυνάμεις του και την
επιρροή του να μεγαλώνουν, και η Malahir το ίδιο.



Η Malahir όμως δεν όρισε μία πολύ σημαντική παράμετρο της δημιουργίας της: Τη
διαμόρφωση των πνευμάτων. Η υλοποίησή τους στην υλική διάσταση τους επέτρεψε
σε αρκετές από αυτές να εξελίξουν την ευφυία τους και να αποκτήσουν συνείδηση,
μέσα σε ένα μικρό χρονικό διάστημα από την στιγμή που μπήκε αυτή η παράμετρος.
Τότε, δημιουργήθηκαν οι πρώτες ψυχές: Θηρία, τέρατα, ανθρωποειδή και γίγαντες,
ενώ περίπου την ίδια περίοδο τα ξωτικά (elvehnans) έγιναν θνητά.



Καταλαβαίνοντας την έκταση που έπαιρνε το φαινόμενο της ζωής, ο Amehan δεν
μπορούσε να μείνει με σταυρωμένα τα χέρια, ειδικά αφού είχε καταλάβει το χέρι
της Nahema πίσω απόλα αυτά. Με τη δική του παρέμβαση, όλα τα πλάσματα της
Malahir έγιναν θνητά. Μόλις δημιουργήθηκαν οι ψυχές, ο Amehan έφτιαξε μια
παγίδα, τον ποταμό Styx, και αποτελεί από τις πιο σημαντικές και μεγαλεπήβολες
δημιουργίες του. Η Στύγα αρχικά προοριζόταν να είναι μια διαστασιακή παγίδα
που θα επικοινωνεί με όλα τα planes και θα αιχμαλωτίζει όλες τις ψυχές. Όμως,
ο Orovos γρήγορα ξέφυγε από τον έλεγχο. Τρεφόμενη από τις αναμνήσεις και τις
εμπειρίες των ψυχών, γρήγορα απέκτησε συνείδηση και προσωπικότητα, και
απείλησε να καταστρέψει ολόκληρο το οικοδόμημα της Malahir.



Τότε, μιας και στην απελπισία της η Malahir δεν έβρισκε άλλη λύση, κάλεσε
όλους τους θεούς. Τους έκανε μια πρόταση, που πίστευε ότι ήταν προς όφελος
όλων. Αν όλοι βοηθούσαν να περιοριστεί η Στύγα και η δύναμή της, τότε θα
απελευθέρωνε τις ψυχές από το Evergrowing forest και θα όριζαν όλοι έναν
αντικειμενικό δικαστή, σε μια μεταβατική διάσταση, ο οποίος θα καθόριζε που θα
κατέληγε η κάθε ψυχή, ανάλογα με τις πράξεις της στη ζωή. Oι περισσότεροι θεοί
σκέφτηκαν πως κερδίζουν από αυτό, οπότε πολέμησαν από κοινού σε όλες τις
διαστάσεις την Στύγα. Το πρόβλημα παρουσιάστηκε πολύ γρήγορα: Αν την
κατέστρεφαν, θα κατέστρεφαν μαζί και τις ψυχές που είχε μέσα. Έτσι, την άφησαν
βαριά λαβωμένη και χωρίς συνείδηση. Εξακολουθεί σταδιακά να αφομοιώνει τις
ψυχές που ξοδεύεουν πολύ καιρό σ'αυτόν και να κλέβει αναμνήσεις από τις άλλες,
αλλά πλέον αποτελεί απλώς μια γέφυρα επικοινωνίας ανάμεσα στις διαστάσεις.

