---
date: 2017-08-16
author: kyriakos
---
# Seriatul, the Dragon of the Wolf's Mouth

Ως γνωστόν, οι δράκοι είναι πανίσχυρα πλάσματα, που πολλές φορές έχουν ως
σκοπό της ζωής τους να μαζέψουν όσο πιο μεγάλο θυσαυρό μπορούν. Ο Seriatul δεν
αποτελεί καμιά εξαίρεση σε αυτό.



Το μέγεθός του και η επίδειξη των μαγικών του δυνάμεων δηλώνουν ότι ζει αρκετά
παραπάνω από μια χιλιετία, αν και κανείς δεν ξέρει που ήταν και που μεγάλωσε
πριν βρει νέο σπίτι στο Wolf's Mouth. Ένα είναι σιγουρο, ότι είναι πολύ καλός
στο να μην κάνει εχθρούς και ότι όσοι είναι εχθροί του αναπνέουν ακόμα μόνο
επειδή αυτός το επιτρέπει, με ελάχιστες εξεραίσεις, πράγμα απόλυτα λογικό,
μιας και μιλάμε για τον μεγαλύτερο εν ζωή μαύρο δράκο.



Μιλάμε για έναν δράκο που ανήκει στο Drogonpact, ασχέτως που πολλοί οικισμοί
βρίσκονται εντός της περιοχής του. Αυτό συμβαίνει μόνο επειδή ο ίδιος το
επιτρέπει, με ανάλογη αμοιβή φυσικά. Αμοιβή η οποία θεωρείται από πολλούς
υπερβολικά μικρή, αν και σύμφωνα με τον Chandor αυτό συμβαίνει για να μην
μαζεύει αντιπάλους.



Η ανάλυση αυτή βασίζεται στο ότι αφήνει και τα linnorm να έχουν φωλιές στα
γύρω βουνά και στον τρόπο με τον οποίο διαχειρίζεται την Ralzyn. Η πόλή αυτή,
κάποτε (και ακόμα, κατά κάποιο τρόπο) ένα πολύ βολικό λιμάνι για το Oventhart,
περίπου έξι μήνες πριν έρθει ο Seriatul να κατοικήσει στον κόλπο, δέχθηκε
επίθεση από kobold και εκκενώθηκε από τα ξωτικά που ζούσαν εκεί. Mέχρι το
Oventhart να στείλει στρατό για να την επανακατοχυρώσει ο Seriatul είχε ήδη
εγκατασταθεί εκεί και ήταν πλέον προστατευόμενος από το Dragonpact (πολλοί
λένε πως ο Seriatul οργάνωσε μόνος του την επίθεση για να εγκατασταθεί
προστατευόμενος από το Dragonpact και πολλοί άλλοι λένε πως απλά εκμεταλεύτηκε
την κατάσταση)



Αυτό ήταν ένα από τα γεγονότα που ενίσχυσαν την Κληρονομιά του Ashiro, καθώς η
Ralzyn ήταν μια πόλη που κατοικούνταν κυρίως από ξωτικά.



Όσο για την τωρινή κατάσταση της Ralzyn, είναι μια πόλη, υπέροχα διατηρημένη,
με ωραίες γραφικές πλατείες, υπέροχες παραλίες και πολλά άλλα. Η πρόσβαση σε
αυτήν επιτρέπεται, αν το αντέχει η τσέπη σου και αποτελεί έναν προορισμό που
φέρνει κόσμο από πολύ μακριά. Είναι πλήρως λειτουργική από τα kobold, με τρία
ξενοδοχεία, πέντε ταβέρνες/εστιατόρια και πολλά άλλα. Αξιοποιείται από το
Oventhart σαν εμπορικό λιμάνι για να προμηθεύεται εφόσον και αυτό με τη σειρά
του δίνει το κατάλληλο αντάλlαγμα, όπως επίσης αξιοποιείται από μεμονωμένους
εμπόρους (ή και ομάδες εμπόρων) για τον ίδιο λόγο και πάλι με το κατάλληλο
αντάλλαγμα.

