---
date: 2016-07-24
author: sfakias
---
# Primordial War

Στην αρχή, ο κόσμος δεν υπήρχε όπως τον ξέρουμε τώρα. Ο χρόνος και ο χώρος
ήταν έννοιες που είχαν λίγο έως καθόλου νόημα, και απέκτησαν πιο μετά.

Στην αρχή, υπήρχε η μάχη μεταξύ πρωτόγονων οντοτήτων. Το μέγεθος και η
διάρκεια αυτής δεν μπορεί να οριστεί, γιατί ακόμα και σήμερα δεν ξέρουμε πόσοι
συμμετείχαν και πόσο κράτησε. Εκείνη την πρώτη εποχή ο ορισμός της οντότητας
και της διάστασης ήταν θολός και όλα τα σενάρια ήταν πιθανά, μιας και μιλάμε
για όντα με υπερφυσικές δυνάμεις, γνώσεις και μέγεθος. Οι περισσότεροι
σημερινοί σοφοί συμφωνούν με το συμπέρασμα που κατέληξε η Κουβέντα των Πέντε
Σοφών του Βορρά, δηλαδή ότι τουλάχιστον είκοσι με τριάντα primordials
πολέμησαν και επηρέασαν τη δημιουργία της Na'erk και του ευρύτερου σύμπαντος.



Η μάχη αυτή δεν έμοιαζε να καταλήγει κάπου. Έμοιαζε καταδικασμένη να κρατήσει
για πάντα. Ωστόσο μια αόριστη στιγμή, εμφανίστηκε μια οντότητα η οποία είναι
γνωστή και ως ο Εξισορροπιστής. Ο Εξισορροπιστής δημιούργησε 4 άλλες
οντότητες, εκ των οποίων οι 2 είχαν βουληση, και ήταν η ζωή (Nahema) και ο
θάνατος (Amehan) και οι άλλες 2 ήταν άβουλες, ο χρόνος και ο χώρος και αυτές
ενσάρκωσαν τον υλικό κόσμο. Κάπως έτσι η μάχη πέρασε στο δεύτερό της στάδιο,
όπου οι επιπτώσεις της άρχισαν να αποκρυσταλλώνονται στο χώρο και στο χρόνο,
και ο κόσμος, δηλαδή ο χώρος, τότε, άρχισε να παίρνει μορφή. Η ίδια η ουσία
πλανητών είναι ύλη που προέκυψε από αυτή τη μάχη, ή τουλάχιστον από το κομμάτι
της μάχης που έγινε με ύλη, γιατί οι διαστάσεις της σύγκρουσεις αυτής
υπερβαίνουν την δική μας αντίληψη περί χωροχρόνου. Αυτές οι τέσσερις
οντότητες, αν και πιο αδύναμες από τα άλλα όντα, ήταν ορισμένες σε μια
διαφορετική διάσταση, όπου οι primordials δεν μπορούσαν να τις καταστρέψουν.
Από τη μάχη αυτή, πιο ισχυροί φαίνονταν να ξεπροβάλλουν αυτοί που έγιναν
έπειτα γνωστοί ως Elemental Lords.



Εκείνη ήταν η εποχή όπου ο Πόλεμος είχε παρει για πρωτη φορα μορφή, την οποία
μπορούμε με ένα βρεφικό τρόπο να κατανοήσουμε. Αρχίζουν αμυδρά να υπαρχουν
"κανόνες" επιβεβλημένοι από τον Εξισορροπιστή, να φαίνονται ακόμα και
επιπτώσεις της μάχης στον υλικό κόσμο, οι οποίες είναι μπορούμε να πούμε και η
πρώτη μορφή παγιώματος συσχετισμών στον Πόλεμο. "Η αποκρυστάλωση μιας
αντιπαράθεσης μεταξύ δύο ή περισσότερων Πρωτόγονων ήταν υλική", όπως είπε ο
Velchor στην Κουβέντα των Πέντε Σοφών του Βορρά, "Άρα, η δύναμη ενός
Πρωτόγονου, σε σχέση με τους υπόλοιπους, αποκρυσταλώνόταν στον υλικό κόσμο"
είπε ο Arothal, "Αποκρυσταλώνεται ακόμα, μη ξεχνάμε οτι ο Πόλεμος συνεχίζεται"
διόρθωσε ο Chandor. "Άλλο ένα στοιχείο του Πολέμου που άρχισε να υπάρχει τότε
είναι το απόλυτο τίμημα. Ο θάνατος." πρόσθεσε ο Raefibb. "Που στην περίπτωση
των Πρωτόγονων οντοτήτων σημαίνει η παυση της ύπαρξης, ο μηδενισμός της
δύναμης, άρα και η εξαφάνηση των υλικών αποκρυσταλώσεων της". Ολοκλήρωσε η
Oracle.



Οι κανόνες ήταν απλοί, νικάς μια μάχη και η Nahema δημιουργεί κάτι που να το
αποκρυσταλώνει, χάνεις και ο Amehan καταστρέφει κάτι για να το αποκρυσταλώσει.
Κάποιες από τις αποκρυσταλλώσεις αυτής της μάχης ήταν οι πλανήτες, ο Ήλιος και
η Na'erk. Π.χ. όταν ο Lord of Fire σκώτωσε έναν άλλο Πρωτόγονο που ήταν
σίγουρα ένας από τους δυνατότερους, τότε η Nahema ανέλαβε να δημιουργήσει τον
ήλιο και ο Amehan ανέλαβε την εξίσου δύσκολη δουλειά, να καταστρέψει από τον
κόσμο ό,τι αποκρυστάλωνε ισχύ για τον νεκρό, για τον οποίο δεν γνωρίζουμε παρά
ελάχιστα. Και ο Εξισορροπιστής όρισε πως μόνο σαν αποτέλεσμα αυτής της μάχης
μπορεί να έχει κάτι αποκρυστάλλωση στον υλικό κόσμο.



Τότε εμφανίστηκε ο Χλωμός Τιτάνας, ένας Πρωτόγονος ο οποίος προσπάθησε να
παρακάμψει και να διαστρεβλώσει το χώρο και το χρόνο και να τους υποτάξει στη
θέλησή του. O Veth έκανε μια συμφωνία με την Nahema, και δημιούργησε δικά του
όντα που είχαν πολλές ιδιότητες. Αλλά αυτό δεν άρεσε στον Εξισορροπιστή, ο
οποίος παρενέβη για δεύτερη φορά στον κόσμο και σκότωσε τον Veth, και σαν
αποτέλεσμα της μάχης αυτής, η σωρός του υπάρχει ακόμα, για να λειτουργεί ως
παραδειγματισμό στο τι συμβαίνει όταν κάποιος παραβαίνει τους κανόνες του.
Ωστόσο, τα πλάσματα που δημιούργησε ο Veth δεν καταστράφηκαν, αλλά παρέμειναν
στον υλικό κόσμο, σαν μια προβολή του συσχετισμού της μάχης που έδιναν οι
στοιχειακές οντότητες.



Έτσι η μάχη πέρασε στο τρίτο της στάδιο, όπου οι Elemental Lords είχαν πάρει
το πάνω χέρι και είχαν υπερισχύσει έναντι των υπολοίπων. Οι υπόλοιποι, σχεδόν
όλοι, ένωσαν τις δυνάμεις τους ενάντια στους Elemental Lords, ακόμα και αυτοί
που δεν ήθελαν να είναι μέρος της μάχης, και παράλληλα οι Elemental Lords
συμμάχησαν μεταξύ τους. Οι αποκρυσταλλώσεις αυτής της μάχης ήταν οι βροχές
μετεωριτών, και η επίθεση στα στοιχειακά όντα που ήταν φυσικά με το μέρος των
Elemental Lords. Ταυτόχρονα, τα λίγα όντα και υποταχτικοί των Primordials
προσπαθούσαν να καταστρέψουν τους πλανήτες και τα στοιχειακά. Όμως η μοίρα
ήθελε τους Elemental Lords να νικήσουν, και οι πλανήτες σώθηκαν.



Ωστόσο, ο Εξισορροπιστής είχε πλέον μια πολύ καλή ιδέα του τί θα μπορούσε να
γίνει αν συνέχιζε επ αορίστον η μάχη των Elemental Lords. Έτσι, δημιούργησε το
Elemental Ring, και τους το έδωσε. Μέσα σε αυτό, έχουν τη δυνατότητα να
πολεμούν όσο θέλουν, αλλά η ισσοροπία τους θα κρινόταν στη Na'erk, χωρίς τη
δική τους άμεση επέμβαση.

