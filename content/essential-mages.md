---
date: 2022-08-11
author: kyriakos
---
# Essential Mages

**Αλ ο Διορατικός**

Ο Αλ, όπως και πολλοί μάγοι που θα δούμε σε αυτήν τη λίστα ήταν ένας
εξαιρετικά έξυπνος και ταλαντούχος μάγος. Είχε τόσο ταλέντο και πάθος με την
μελέτη της ακτινοβολίας του Veth που μόλις από την ηλικία των 16 χρονών έκανε
τα πρώτα του βήματα στην διδασκαλία της μαγείας και από νωρίς αναγνωρίστηκε ως
ικανότατος δάσκαλος. Η πραγματική του λατρεία ήταν η μελέτη του τρόπου που
συμπεριφέρεται η ακτινοβολία του Veth και ο τρόπος που μεταβάλλεται με τη
χρήση ξορκιών, καθώς και τα διαρκή αποτελέσματα πάνω της. Με τη δουλειά του
έχει προχωρήσει κατά πολύ τη χρήση αναγνωριστικής μαγείας. Από εκεί του έχει
βγει και το παρατσούκλι Διορατικός που αν ρωτήσεις τον ίδιο θα σου πει ότι: "η
ικανότητα να κατανοείς τι ξόρκια έχουν γίνει μέσα από την ανάγνωση της
ακτινοβολίας που αφήνουν, καμία σχέση δεν έχει με τη διορατικότητα".
Καταγόμενος από την Imtaria και σε ηλικία 72 ετών (έτος 4819) είναι πλέον
εξαφανισμένος και δεν έχουν ακουστεί πολλά για αυτόν εδώ και τουλάχιστον δύο
δεκαετίες. Πολλά ξωτικά λένε ότι πέθανε λόγο της ευαισθησίας που έχουν οι
άνθρωποι στο πέρασμα του χρόνου, ενώ άλλοι λένε ότι η έρευνά του τον τρέλανε
και πως βρίσκεται κλεισμένος σε ένα μαγικό εργαστήριο ή πως ταξιδεύει σε άλλες
διαστάσεις για να εξερευνήσει τις διαφορές της μαγείας σε αυτές. Στην
πραγματικότητα όμως, έχει αφήσει κάπου κλειδωμένο το βιβλίο με τα ξόρκια και
τα μυστικά του πίσω και ζει στο βόρειο Oventhart, μια φαινομενικά απλή και
λιτή ζωή, περιμένοντας τον χρόνο του πάνω στον πλανήτη να τελειώσει.

**Γνωστά ξόρκια του:** A _l's Pocket Library, Al's Forgotten Lines._

**Kemil The Elemental Master**

Ο Kemil, γεννημένος από γονείς "στελέχη" της Kληρονομιάς του Ashiro, έγινε και
αυτός μέλος σε πολύ μικρή ηλικία. Πολύ νεαρός άρχισε να διαβάζει μαγεία και
είχε βάλει στόχο της ζωής του να ξεκλειδώσει τα μυστικά της μαγείας του Ashiro
και να καταφέρει να μεταφράσει όσες κρυπτογραφημένες γραφές είχε αφήσει πίσω,
αφού όπως έλεγε αυτάρεσκα "Είμαι πολύ ταλαντούχος στην μαγεία ακόμα και για
ξωτικό, αν δεν τα καταφέρω εγώ, τότε ποιος;". Ο Kemil ταξίδεψε πολύ και είχε
δύσκολες περιπέτειες που ακόμα και οι πιο ικανοί πολεμιστές της ιστορίας δεν
θα υποτιμούσαν. Ήταν 253 χρονών το 4219, όταν όλοι οι συνταξιδιώτες του έδωσαν
την ζωή τους όσο αυτός τελείωνε ένα ξόρκι για να κλειδώσει έναν από τους
ανώτερους Δαίμονες πίσω στην άβυσσο, μετά βίας κατάφερε να το τελειώσει με την
ζωή του. Μετά από αυτό εγκαταστάθηκε μόνιμα στον Warm ή όπως αλλιώς είναι
γνωστός "ο ποταμός που δεν θα έπρεπε να υπάρχει", μάλλον επειδή πίστευε πως ο
Warm ήταν δημιουργία του Ashiro και πως εκεί θα ήταν κατάλληλο μέρος να
μελετήσει την μαγεία και τις μαγικές γραφές που έχει αφήσει πίσω "το πιο
Σπουδαίο Ξωτικό". Μια ιδέα του είχε καρφωθεί στο μυαλό, πως αφού οι
Στοιχειακοί Άρχοντες ήταν οι ισχυρότεροι θεοί ίσως αυτοί να ήταν που είχαν
ευλογήσει τον Ashiro, πως ίσως η μελέτη της στοιχειακής μαγείας ήταν το κλειδί
στην αποκρυπτογράφηση των μυστικών γραφών. Μετά από σχεδόν δύο αιώνες η βασική
δημιούργησε ένα ξόρκι που άλλαζε θεμελιακά ένα στοιχείο σε ένα άλλο (αν και
πολλοί λένε πως αποκρυπτογράφησε έναν πάπυρο του Ashiro που είχε μέσα αυτό το
ξόρκι) και πάνω σε αυτό έχουν βασιστεί πολλά ξόρκια στοιχειακής μαγείας.

**Γνωστά ξόρκια του:** _Kemil's Elemental Zone, Kemil's Elemental Absorbtion,
Kemil's Blazing Dive, Kemil's Elemental Confluence, Kemil's Energy Aegis._



**"The First Scroll Maker"**

Πάπυροι με γραμμένα ξόρκια έχουν βρεθεί σε διάφορους τόπους της Na'erk με
πρώιμες μορφές πολύ κοινών ξορκιών να αναγράφονται σε αυτούς. Αυτό δεν θα ήταν
κάτι αξιοσημείωτο άμα δε λάβει κανείς υπόψιν πως αυτοί οι πάπυροι
χρονολογούνται σε ηλικία τουλάχιστον τριών χιλιάδων ετών και σύμφωνα με τον
Arothal, αλλά και όποιον άλλο ειδήμων μάγο είχε τη δυνατότητα να τους
μελετήσει, προέρχονται από τον ίδιο συγγραφέα. Πιο συγκεκριμένα:

* Το Detect Magic βρέθηκε στη σημερινή περιοχή της Oromil
* Το Create Water βρέθηκε στην έρημο της Allwick
* Το Shield βρέθηκε στους παγετώνες του Hoss
* Το Magic Missile βρέθηκε στα Blackwoods
* Το Animate Dead βρέθηκε στη σημερινή περιοχή του Νότιου Darrok
* Το Magic Aura βρέθηκε στο Zelgerosh
* Το Arcane Mark βρέθηκε στα Elderwoods
* Το Sleep βρέθηκε στις ακτές του Belgosreim
* Άλλος ένας πάπυρος βρέθηκε στη σημερινή περιοχή του Βόρειου Darrok

Καθώς δεν γνωρίζουμε αν μιλάμε για υπαρκτό πρόσωπο ή όχι οι αναφορές σε αυτό
γίνονται μέσω του ψευδώνυμου "The First Scroll Maker".

Ο τελευταίος πάπυρος περιέχει ένα ξόρκι που σχετίζεται με την ροή του χρόνου
αλλά κανείς από όσους το έχουν ερευνήσει δεν μπόρεσε να το κάνει να δουλέψει ή
να αποφανθεί τι ακριβώς κάνει αυτό το ξόρκι. Οι απόψεις διίστανται σε σχέση με
το γιατί συμβαίνει αυτό. Πολλοί λένε πως πρόκειται για ξόρκι ημιτελές ή
αποτυχημένο ενώ η επικρατούσα θεωρία την οποία υποστηρίζει ο Arothal είναι πως
φτιάχτηκε μία εποχή που η μαγεία δούλευε αλλιώς και μπορούσε να στηρίξει αυτό
το ξόρκι.

**Γνωστά ξόρκια του:** _Detect Magic, Arcane Mark, Shield, Magic Missile,
Animate Dead, Sleep, Create Water, Magic Aura._



**Thyllinar "Dreamvale" Aelvorii**

Από όλους τους γνωστούς μάγους, ο Thyllinar άρχισε αρκετά αργά τις σπουδές του για μάγος. Νέος υπηρετούσε ως διερμηνέας, γραφέας και μεταφραστής στον βαρόνο του Kordash. Ο Thyllinar είχε τη συνήθεια να καταγράφει όλα του τα όνειρα και τους εφιάλτες, όταν ήταν ακόμα φρέσκα στη μνήμη του. Συχνά ανέτρεχε τις σημειώσεις του για να βρει κάποια σημεία αναφοράς στα όνειρά του και σύντομα είχε γράψει έναν ολόκληρο φανταστικό κόσμο, με κάθε του επόμενο όνειρο να τον διευρύνει.

Ο βαρόνος ωστόσο χρειαζόταν ένα μάγο, και δεν εμπιστευόταν κάποιο άγνωστο. Έτσι, έστειλε τον έμπιστο Thyllinar, 25 ετών πλέον, για να σπουδάσει μαγεία και να μάθει τουλάχιστον τα απαραίτητα ώστε να μπορέσει να τον βοηθήσει. Ο Thyllinar συμφώνησε και ταξίδεψε στο Ansivaal, όπου υπήρχε μια μαγική ακαδημία, και άρχισε τις σπουδές του. Αποδείχθηκε πολύ γρήγορος μαθητής. Μέσα σε δύο χρόνια είχε μάθει πολλά βασικά ξόρκια, αλλά αυτό το έκανε εις βάρος των υπολοίπων γνώσεών του. Παράλληλα, κάθε τρεις μήνες γύρναγε στο βαρόνο, για να τον βοηθάει στο διοικητικό του έργο. Έτσι, το τρίτο και το τέταρτο έτος, οι δάσκαλοί του εστίασαν τις σπουδές του στην ιστορία της μαγείας και στις διαστάσεις.

Τότε ήταν που ο Thyllinar αντιλήφθηκε τι είναι το Dreamworld. Διαπίστωσε τον εντυπωσιακό τρόπο που λειτουργούσε και αναρωτήθηκε για πρώτη φορά τι συμβαίνει με τα δικά του όνειρα, τα οποία ακόμα και κατά τις σπουδές του δεν είχε αμελήσει να τα καταγράφει στο ημερολόγιό του. Μια μέρα, βρήκε στην βιβλιοθήκη έναν πάπυρο με ένα ξόρκι που κατάλαβε ότι με τη σωστή άρθρωση κατά την απαγγελία του θα τον μετέφερε στο Dreamworld.  

Ο Thyllinar πήρε κρυφά τον πάπυρο και τον έκρυψε στο δωμάτιό του, καθώς ήξερε πως χρειαζόταν την κατάλληλη προετοιμασία για να χρησιμοποιηθεί. Το Dreamworld ήταν απέραντο και αυτός ήθελε να πάει στη δικιά του περιοχή, αυτή που είχε δημιουργήσει. Ήταν πολύ περίεργος να δει πως ήταν πραγματικά. Μετά από μερικούς μήνες, καθώς έμπαινε στο πέμπτο έτος σπουδών, μπόρεσε να αλλάξει τις παραμέτρους και κάποιες λέξεις στον πάπυρο ώστε να ταξιδέψει εκεί που ήθελε. Μόλις σιγουρεύτηκε για αυτό που ήθελε να κάνει, είπε πως θα πήγαινε στο βαρόνο για ένα μήνα, και αντ'αυτού, νοίκιασε ένα σπίτι στο Ansivaal και διάβασε τον πάπυρο με της αλλαγές.  

Άμεσα, μεταφέρθηκε στο Dreamworld. Διαπίστωσε πως ήταν σε ένα ασημένιο κάστρο που είχε ονειρευτεί από παλιά: Ήξερε αμέσως πως όλα τα μέρη που είχε ονειρευτεί υπήρχαν. Έβγαλε το ημερολόγιό του για να το συμβουλεύεται και άρχισε να ταξιδεύει τον κόσμο του, που μέχρι τώρα είχε μάθει τόσο καλά. Άρχισε να υποψιάζεται πως όλα τα τέρατα και οι εφιάλτες που είχε ονειρευτεί ήταν επίσης αληθινά. Οι φόβοι του σύντομα έγιναν πραγματικότητα, καθώς σε ολόκληρη την περιοχή εντός και γύρω από τον φανταστικό του κόσμο, υπήρχαν οι εφιάλτες του αυτοί, οι οποίοι μπορούσαν να περιφέρονται και να παρενοχλούν και τις γειτονικές κοιμισμένες ψυχές.  

Διαπίστωσε σύντομα πως είχε απόλυτο έλεγχο στους εφιάλτες του. Οτιδήποτε είχε γράψει στο ημερολόγιό του, μπορούσε να το τηλεμεταφέρει αλλού, να το εξαφανίσει ή ακόμα και να το διπλασιάσει, μέσα σε κάποια πλαίσια. Ένιωθε σαν βασιλιάς στο κάστρο του, μέχρι που, περιπλανώμενος, βρήκε ένα εφιάλτη που τον κατηγορούσε για όσα είχε κάνει. Τον ανάκρινε, χρησιμοποιώντας τον έλεγχο πάνω του, και συνειδητοποίησε πως οι εφιάλτες του, αν και δημιουργήματά του, είχαν νοημοσύνη. Ακόμα περισσότερο, συνειδητοποίησε πως υπήρχαν και Wayangs από τους Twalar μέσα στο κάστρο του, που ζητούσαν καταφύγιο από τους κυνηγούς του Voolthow.  

O μάγος δεν έχασε στιγμή. Μπόρεσε να μαζέψει όλους τους Twalar στα πιο στρατηγικά σημεία του κάστρου του και χρησιμοποίησε τους εφιάλτες για τις άμυνές του. Τεράστια σκουλήκια και νυχτερίδες, φτιαγμένα από σκιές, άρχισαν την επίθεση στο κάστρο του, και από πίσω ακολουθούσε ένας στρατός από πολεμιστές του Voolthow. Ο Thyllinar υποσχέθηκε στην αρχηγό των Twalar, την Avarissa Flydron πως αν νικούσαν τη μάχη, το φρούριο θα ήταν τόσο δικό τους όσο και δικό του. Ξεφύλισσε το ημερολόγιό του, και επικαλέστηκε όλους τους εφιάλτες που είχε δημιουργήσει ανά τα χρόνια να τον βοηθήσουν. Πελώριοι δράκοι και σφήγκες ορμούσαν στον στρατό από τις επάξεις, ενώ ορδές από τοξότες πετούσαν αγκαθωτά βέλη και φίδια ξερνούσαν φωτιά από τρύπες στους πύργους. Σμήνη από αράχνες εμφανίστηκαν στα τείχη και άρχισαν να τρώνε όποιον ανέβαινε. Οι επιτηθέμενοι, που ήταν ένας τεράστιος στρατός, αναγκάστηκε να υποχωρήσει απέναντι στην αστείρευτη δύναμη των πλασμάτων του Thyllinar. Η μάχη είχε νικηθεί, και οι Twalar τον ευχαρίστησαν ταπεινά.  

Όλο αυτό είχε συμβεί μέσα σε ένα βράδυ. Ήταν μια πολύ ανήσυχη νύχτα στο Ansivaal, στην οποία κανείς δεν κοιμήθηκε στην πόλη. Όλοι οι κάτοικοι έβλεπαν τρομακτικούς εφιάλτες με το που έκλειναν τα μάτια τους, και ξυπνούσαν λουσμένοι από παγωμένο ιδρώτα. Το πρωί, ο Thyllinar επέστρεψε στην ακαδημία και ρώτησε περίεργος τι μέρα ήταν, μόνο και μόνο για να μάθει πως ήταν η επόμενη. Η ερώτησή του αυτή προκάλεσε την καχυποψία των μάγων, που γρήγορα κατάλαβαν την απώλεια του παπύρου και τα καμώματά του το βράδυ, και με συνοπτικές διαδικασίες των απέλυσαν εφ'όρου ζωής από την ακαδημία, σαν τιμωρία που χρησιμοποίησε μαγεία που δεν ήξερε, καθώς και για την κλοπή και για την οδύνη των κατοίκων.  

Αλλά ο Thyllinar δεν είχε απογοητευτεί. Επέστρεψε στο Kordash γνωρίζοντας ότι είχε καταφέρει να δαμάσει τα ίδια του τα όνειρα και μια ολόκληρη διάσταση. Άρχισε να μελετάει μόνος του και να σχεδιάζει ξόρκια υλοποίησης και μετουσίωσης, ενθουσιασμένος με τις επιτυχίες του. Οι προσπάθειές του πήραν πολλά χρόνια, αλλά μπόρεσε να βρει απαντήσεις και να φτιάξει πολλά ξόρκια σε αυτό το διάστημα, με πολλά ταξίδια ενδιάμεσα στο Dreamworld. Ανά διαστήματα, έγινε στόχος δολοφόνων από σκιές, αλλά πάντα ήταν ένα βήμα μπροστά από τους διώκτες του, και σύντομα ήξερε ή έφτιαξε αρκετά ξόρκια για να προστατευτεί.  

Σύντομα κατοχύρωσε τη θέση του ως ο ισχυρότερος μάγος στο Reisdok. H άφιξη της Arsinoe ήρθε να προκαλέσει αυτή του τη θέση, όμως, αντίθετα απ' ότι πίστευαν όλοι, οι δυο τους παντρεύτηκαν και ίδρυσαν την πανίσχυρη μαγική ακαδημία των Cornuzel. Tα συμβούλια των αρχιμάγων των Cornuzel γίνονται στο κάστρο του Thyllinar στο Dreamworld, που είναι το πιο ασφαλές μέρος που γνωρίζουν. Ως ένδειξη σεβασμού, όλοι μιλούν ψιθυριστά ή τηλεπαθητικά, ώστε να μην ενοχλούν τις τριγύρω πυγολαμπίδες των κοιμισμένων. Σύντομα, οι Cornuzel απέκτησαν φιλικές σχέσεις με τους Twalar και αρκετοί συμφώνησαν να τους βοηθήσουν στις μάχες απέναντι στο Voolthow.

**Γνωστά ξόρκια του:**   _Thyllinar's  Dream Message, Thyllinar's Nightmare,
Cornuzel Dream Council, Thyllinar's Leng Sting, Thyllinar's Sleep, Thyllinar's
Unspeakable Shadow._



**Arsinoe**

**  
**

Η Arsinoe καταγόμενη από οικογένεια γνόμων, μελών του Wyrmsfall, με ισχυρή παράδοση στη μαγεία ψευδαισθήσεων, είχε αρχίσει να εκπαιδεύεται και να μελετά μαγεία από σχεδόν όταν γεννήθηκε. Αν και από μικρή ηλικία άρχισε να φαίνεται το ταλέντο της στην μαγεία, δεν ήταν αρκετό για να εντυπωσιάσει τους γονείς της, αφού όπως λέγανε και οι ίδιοι "όλο μας το σόι μπορούσε να κάνει αυτά και άλλα τόσα στην ηλικία σου". Κάπως έτσι ολόκληρη η παιδική ηλικία της Arsinoe κατέληξε σε ένα ατέρμονο κυνήγι να αποδείξει το ταλέντο της στους γονείς της με ατελείωτες ώρες διαβάσματος και εξάσκησης.



Τα χρόνια περνούσαν, το εύρος των δυνατοτήτων της αυξάνονταν και καθημερινά λιγότερα πράγματα της φάνταζαν αδύνατα. Οι γονείς της ωστόσο, ακόμα ακόμα να φανούν ικανοποιημένοι με το επίπεδο της ίδιας στην μαγεία, μέχρι που μία μέρα ήρθε η τέλεια ευκαιρία. Ένα γράμμα έφτασε στην πόρτα των γονιών της, τοWyrmfall έπρεπε να αναλάβει δράση. Ένας νεαρός μαύρος δράκος μη σεβόμενος το Dragonpact έκαψε τρία χωριά για να φτιάξει την περιοχή του. Το Wyrmsfall και οι Pact Keepers θα συναντιόντουσαν την επόμενη πανσέληνο για να αρχίσουν το κυνήγι. Αυτή ήταν και η ευκαιρία της, αρκούσε μέχρι την επόμενη πανσέληνο να είχε βρει η ίδια τον δράκο και να τον σκοτώσει, αφού στο κάτω κάτω ήταν μόλις λίγων αιώνων σε ηλικία οι δυνάμεις του δεν θα ήταν ακόμα μεγάλες και αυτή όσο χρόνο δεν διάβαζε μαγεία, διάβαζε πως να πολεμάει δράκους (ένα πράγμα που δεν την ενδιέφερε καθόλου). 



Η Arsinoe έφυγε στα κλεφτά από το σπίτι και άρχισε την αναζήτηση, πράγμα που αποδείχθηκε εξαιρετικά δύσκολο. Λίγες μέρες μετά τα ξόρκια αναζήτησης που έκανε πιάσανε τόπο και η μάχη μεταξύ των δύο άρχισε. Έμοιαζε περισσότερο με μάχη πονηριάς παρά δύναμης και ήταν πολύ πιο δύσκολη και επικίνδυνη σε σχέση με αυτό που η ίδια η Arsinoe φανταζόταν, αλλά, στο τέλος, μπλόφα μετά από μπλόφα, μπόρεσε να οδηγήσει το δράκο σε μια πανίσχυρη παγίδα που είχε στήσει νωρίτερα. Όταν αυτή ενεργοποιήθηκε, ο δράκος πίστεψε ένα ψεύτικο δόρυ που εκτοξεύτηκε στο μάτι του και αυτό έγινε πραγματικό, τρυπώντας το. Έτσι αναδείχτηκε η νικήτρια αυτής της θανάσιμης μονομαχίας.

Όταν γύρισε πίσω στους γονείς της, η συνάντηση δεν ήταν όπως περίμενε. Αντί αυτοί να την συγχαρούν και να αναγνωρίσουν τις δυνατότητές της, αυτοί δεν έδειξαν το παραμικρό ίχνος ευχαρίστησης, σχεδόν στα πλαίσια της αδιαφορίας και ο πατέρας της της είπε "Πήγαινε ξεκουράσου τώρα, έχεις πολύ διάβασμα αύριο". Αυτήν την φράση την σκεφτόταν για μήνες και κάθε φορά που αποτύγχανε σε οτιδήποτε η φωνή του πατέρα της μέσα στο κεφάλι της, επαναλάμβανε τις ίδιες ακριβώς λέξεις.



Τον επόμενο καιρό ένας λίγο μεγαλύτερος μαύρος δράκος ήρθε στην περιοχή του πρώτου με επιχείρημα ότι τα χωριά είναι ήδη καμένα οπότε η περιοχή είναι διεκδικήσημη, αφού δεν υπάρχουν άλλοι κοντινοί ανθρώπινοι πολιτισμοί. Οι Pact Keepers ζήτησαν λίγους μήνες για να αποφασίσουν ποια θα είναι η κατάλληλη διαχείριση και οι Wyrmsfall ήταν φανερά ενοχλημένοι που η παραμονή του δράκου ήταν υπό συζήτηση. Μία μέρα γονείς της Arsinoe πήγανε μαζί με άλλους Wyrmsfall να ζητήσουν από τον δράκο να φύγει από την περιοχή μέχρι να παρθεί η απόφαση. Δεν είναι γνωστό ακριβώς τι έγινε εκείνη την ημέρα ή ποιος το άρχισε αλλά μια άγρια μάχη ξέσπασε μεταξύ των Wyrmsfall και του δράκου, η οποία οδήγησε στον θάνατο όλων των Wyrmsfall που ήταν εκεί. Μετά από αυτά τα γεγονότα το Dragonpact αποφάσισε να διώξει τον δράκο από την περιοχή.



Η ιστορία της Arsinoe είναι πολύ θολή μετά από αυτό το σημείο και για τον επόμενο αιώνα. Οι περισσότερες αναφορές την θέλουν να έχει πάει στην Utopia σε αναζήτηση για εσωτερική γαλήνη αλλά τίποτα δεν είναι επιβεβαιωμένο μέχρι και την άφιξή της στο Reisdok. Σε αυτό το διάστημα ήταν που δημιούργησε το ξόρκι πρισματικής πανοπλίας, αναβαθμίζοντας την χρωματική πανοπλία των Wyrmsfall και αυτό είναι το τελευταίο πράγμα που την συνδέει με το Wyrmsfall. Δεν είχε τίποτα πια να αποδείξει και αυτό την έκανε πιο ισχυρή από ποτέ. Δεν ήθελε πια να αναγνωριστεί για τις δυνάμεις της πράγμα που κατέληξε στο να κρύβεται πίσω από μεταμφιέσεις συνεχώς και είχε γίνει τόσο καλή που κανείς δεν γνώριζε ακόμα και την φυλή της.



Κανείς δεν μπορούσε να ισχυριστεί πως είναι καλύτερος στην μαγεία από αυτήν, εκτός ίσως από τον ισχυρότερο μάγο στην πόλη, τον Thyllinar "Dreamvale" Aelvorii, που φημολογείτο ότι μπορούσε να κάνει τα όνειρά σου τον χειρότερό σου εχθρό. Μια σύγκρουση μεταξύ των δύο έμοιαζε αναπόφευκτη. Ώσπου μια μέρα μια φωνή από πίσω της αναφωνεί:

\- Γνόμος, ε; Δεν μπορώ να πω ότι ξαφνιάζομαι.

\- Δεν μπορεί να με πλησίασες χωρίς να το κατάλαβα, ούτε να με παρακολουθείς
εξ αποστάσεως δια μαγείας χωρίς να σε μπλοκάρουνε τα μέτρα ασφαλείας μου. Αυτό
σημαίνει ότι με πλησίασες μονάχα σε μια προέκταση της ύπαρξής μας έξω από την
υλική διάσταση. Ένα σενάριο είναι μονάχα λογικό εσύ είσαι ο Thyllinar και εγώ
ονειρεύομαι.

\- Συγχαρητήρια, ποτέ δεν έχω ξανακούσει κάποιον να το πιάνει τόσο γρήγορα.

\- Ευχαριστώ, αλλά τι γυρεύεις εδώ;

\- Με γοήτευσαν οι ιστορίες για μια νέα παρουσία στην πόλη που ίσως να είναι
τόσο καλή με την μαγεία όσο εγώ και ήρθα να σε γνωρίσω.



Οι δυο τους παντρεύτηκαν και ίδρυσαν την πανίσχυρη μαγική ακαδημία των Cornuzel. Tα συμβούλια των αρχιμάγων των Cornuzel γίνονται στο κάστρο του Thyllinar στο Dreamworld, που είναι το πιο ασφαλές μέρος που γνωρίζουν. Ως ένδειξη σεβασμού, όλοι μιλούν ψιθυριστά ή τηλεπαθητικά, ώστε να μην ενοχλούν τις τριγύρω πυγολαμπίδες των κοιμισμένων. Σύντομα, οι Cornuzel απέκτησαν φιλικές σχέσεις με τους Twalar και αρκετοί συμφώνησαν να τους βοηθήσουν στις μάχες απέναντι στο Voolthow.



**Γνωστά ξόρκια της:** _Arsinoe's Mirror's Misfortune, Arsinoe's  False
Vision, Cornuzel Dream Council, Arsinoe's Mask of Terror, Arsinoe's Prismatic
Armor, Arsinoe's Temporary Glyph._



**Itzam-Yee**

O Itzam-Yee, σύμφωνα με τα Χρονικά του Xe-Farom, ήταν από τους πρώτους κατοίκους της πόλης, που ήταν ακόμα χωριό τότε. Προφανώς, ο ίδιος ήταν ένας από τους συγγραφείς των χρονικών, επομένως δεν είναι βέβαιη η αξιοπιστία τους στο συγκεκριμένο ζήτημα. Ένα Vethfolk, που είχε έρθει μετανάστης από πολύ μακριά, εγκαταστάθηκε στην Allwick προσπαθώντας να αφήσει πίσω το άγνωστό του παρελθόν και να αρχίσει μια νέα ζωή.

Γρήγορα ανακάλυψε την ύπαρξη των Veth Spikes, τα οποία και άρχισε να μελετάει. Οι σημειώσεις του που σύντομα εκδόθηκαν σε βιβλία, ακόμα και σήμερα θεωρούνται το πιο ολοκληρωμένο έργο πάνω στο θέμα. Με τα Veth Spikes κατάλαβε πως υπήρχε μια τεράστια αντλία δύναμης στην περιοχή, με περιορισμένα χωρικά όρια, που προσέφερε τη δυνατότητα να δημιουργηθούν πανίσχυρα μαγικά αποτελέσματα.  

Κάλεσε μάγους στην μέχρι τότε αφιλόξενη περιοχή, και τους εξήγησε πως λειτουργούσαν τα Veth Spikes. Με βασικά ξόρκια, μπόρεσαν σύντομα να βελτιώσουν αισθητά τα κτήρια και την ποιότητα ζωής στην πόλη. Σύντομα, έλυσαν και το πρόβλημα του νερού καθώς και της τροφής επιλεκτικά, καθώς ο Itzam-Yee και πολλοί άλλοι μάγοι χρησιμοποιούσαν τη μαγεία του μόνο σε όσους τους ήταν χρήσιμοι. Σύντομα προέκυψαν πολλές αδικίες στην αναπτυσσόμενη πόλη, και αιματηρές συμπλοκές με θύματα πολλούς πολίτες, που καταστέλλονταν με μαγικά ξόρκια και αλλόκοτα Vethians, καθώς και σε κάποιες περιπτώσεις μάγους.  

Παρακολουθώντας τις εξελίξεις, ο μάγος κατάλαβε πως η κατάσταση ήταν αδιέξοδη. Όλο και περισσότεροι κάτοικοι θα έρχονταν στην πόλη, ψάχνοντας την τύχη τους, και οι συγκρούσεις θα γίνονταν όλο και ποιο έντονες. Κανείς δεν μπορούσε να πάρει τον έλεγχο, καθώς δύο διαφορετικοί μάγοι που χρησιμοποιούσαν την δύναμη των Κρυστάλλων θα δημιουργούσαν απρόβλεπτα μαγικά αποτελέσματα, και πιθανόν να κατέστρεφαν ακόμα και την πόλη. Οι περισσότεροι μάγοι είχαν πρόσβαση στις σημειώσεις του και είχαν αντιληφθεί και οι ίδιοι το αδιέξοδο που βρισκόταν μπροστά τους.  

Μια μέρα που ο Itzam αιωρούταν πάνω σε ένα κρύσταλλο, συνειδητοποίησε πως το ξόρκι αιώρησής του είχε τελειώσει. Ωστόσο, εξακολουθούσε να βρίσκεται πέντε πόδια κάνω από τον κρύσταλλο. Περίεργος, κατέβηκε και διαπίστωσε πως αέρας φυσούσε στα πόδια του. Κοιτώντας πιο προσεκτικά, διαπίστωσε πως υπήρχε ένα αέριο που έβγαινε από το υπέδαφος, το οποίο είχε ένα ελαφρύ μωβ, σχεδόν διάφανο χρώμα. Το ονόμασε Kathelium, και άρχισε να το μελετάει. Διαπίστωσε πως ήταν σε πολλά σημεία στην περιοχή, και πως είχε μια ανοδική τάση, καθώς ήταν ελαφρύτερο από τον αέρα. Με τη χρήση μαγείας όμως, αυτή την άνωση κάποιος μπορούσε να τη διαχειριστεί έτσι ώστε να πολλαπλασιάσει τη δύναμή της.  

Σε μια παρουσίαση μπροστά στους μάγους, έδειξε μια ολόκληρη άμαξα γεμάτη με υλικά να αιωρείται, και έπειτα την άφησε να φλυγει ψηλά, μέχρι που χάθηκε στον αέρα. Γρήγοροι και έξυπνοι, όλοι οι μάγοι άρχισαν να αξιοποιούν αυτή την πληροφορία, αλλά ο Itzam-Yee ήταν πάλι πρώτος. Μέσα σε λίγες βδομάδες, είχε έτοιμο το σπίτι του, πολλά μέτρα πάνω από ένα κρύσταλλο, κάνοντάς το κυριολεκτικά απροσπέλαστο. Μια ανεμόσκαλα ανεβοκατέβαινε με μια του εντολή, ενώ συνέχεια πρόσθετε νέα δωμάτια.  

Στο επόμενο συμβούλιο των μάγων, πρότεινε την δημιουργία επιπέδων στην πόλη, στα σημεία που υπήρχε το αέριο Kathelium. Οι μάγοι διαπίστωσαν πως κάτι τέτοιο ήταν πράγματι εφικτό, και σταδιακά άρχισαν να εμφανίζονται και άλλα ιπτάμενα σπίτια. Με σταδιακή μελέτη και πειραματισμό, ολόκληροι βράχοι άρχισαν να αιωρούνται, που φιλοξενούσαν πάνω ακαδημίες, μαγαζιά για μάγους και μαγικά αντικείμενα, καθώς και σπίτια αλχημιστών και άλλων αλλόκοτων πλασμάτων. Προφανώς, υπήρχαν και ατυχήματα, και για λόγους ασφαλείας ο Itzam-Yee στα βιβλία του όρισε πως το σωστό μόνιμο ύψος αιώρησης είναι το ένα τρίτο του μέγιστου που μπορούσε ο κάθε μάγος να φτάσει το αντίστοιχο αντικείμενο. Για διαστήματα μερικών ωρών, αυτό μπορούσε να αυξηθεί μέχρι το μισό, και για λίγα λεπτά ήταν ασφαλές μέχρι τα δύο τρίτα, σε περιπτώσεις καταιγίδας, ταραχών κτλ.  

Έτσι άρχισε να αναπτύσσεται το Xe-Farom, και με την ανύψωση κτιρίων έλυσαν πολλά στρατιωτικά και διοικητικά προβλήματα. Ο ίδιος ο Itzam πειραματίστηκε με πολλά ξόρκια στο παλάτι πλέον που είχε φτιάξει, και θεωρείται ο μεγαλύτερος ευεργέτης της πόλης. Ακόμα και θεοί αναγκάστηκαν να λάβουν μέτρα για να περιορίσουν τη δύναμη της πόλης του και όταν το διαπίστωσε, ένιωσε πως αυτή ήταν η μεγαλύτερη ανταμοιβή των κόπων του. Μια δευτερεύουσα ανταμοιβή ήταν η θέα ολόκληρης της Oromil, του Edhelwood και του Paraselt, όταν το παλάτι του έφτασε για λίγα λεπτά στο εξωφρενικό ύψος των πενηντατεσσάρων μιλίων: Ένα κατόρθωμα που ακόμα και σήμερα θεωρείται απλησίαστο για τους υπόλοιπους μάγους. Στις σημειώσεις του γράφει ότι έφτασε τόσο ψηλά, που υπήρχε σκοτάδι και η Na'erk έμοιαζε μικροσκοπική: αλλά για αυτό οι περισσότεροι αμφιβάλλουν.  

**Γνωστά ξόρκια του:** _Itzam's Levitate, Itzam's Remove Gravity, Itzam's
Reverse Gravity, Itzam's Gravity Well, Itzam's Variable Gravity, Itzam's
Gaseous Form._

