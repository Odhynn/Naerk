---
date: 2016-08-02
author: sfakias
---
# The Planes: Zinctizuctra, the Scream Fields

Λίγο πριν την τελική ήττα του Veth, πολλοί υπηκόοι του κατάλαβαν πως η μάχη
είναι χαμένη. Έκαναν έτσι πολλά σχέδια για το τι μπορούν να κάνουν, και
κατέληξαν στο ότι πρέπει να δημιουργήσουν ένα καταφύγιο, ένα μέρος προσβάσιμο
μόνο από αυτούς, στο οποίο θα μπορούσαν να ζήσουν με ασφάλεια. Ενώ όλοι οι
άλλοι ήταν απασχολημένοι με τη μάχη, αυτοί προετοιμάστηκαν για να κάνουν την
μεγάλη απόδραση.

O Maeronian και ο Lebdegah, οι αρχηγοί αυτών, γνωστοί ως Vethians, έπειτα από
πολλές διαφωνίες με τους Vethralls, βρήκαν έναν τρόπο. Επικοινώνησαν με τους
Primordials Yushan και Rhekvethor, που ήθελαν και αυτοί για τους δικούς τους
λόγους ένα μέρος για να μείνουν, και κατέληξαν σε μια τελετή. Στάθηκαν ο ένας
απέναντι στον άλλο και ούρλιαξαν με όλη τους την δύναμη, και όσοι ήταν
παρόντες είδαν πως όταν τα δύο ωστικά κύματα συγκρούστηκαν, δημιουργήθηκε ένα
επίπεδο που άρχισε να πάλεται διαρκώς. Όταν, στη συνέχεια, όλοι οι
παρευρισκόμενοι ένωσαν τις κραυγές αμφισβήτησής τους στον ήχο, η φωνή
ακούστηκε και από τους Primordials και στο Na'erk, Αλλά τη στιγμή που έφτασαν
στο σημείο, έτοιμοι να τους αφανίσουν, αυτοί είχαν ήδη εξαφανιστεί, και το
μόνο που είχε μείνει πίσω ήταν άναρθρες κραυγές που γρήγορα χάθηκαν.

Κάπως έτσι δημιουργήθηκαν τα πεδία των κραυγών, η τουλάχιστον η αρχική τους
μορφή. Λόγω του ανορθόδοξου τρόπου που δημιουργήθηκε, και της ονομασίας του,
το μέρος αυτό γρήγορα απέκτησε, ίσως όχι εντελώς άδικα, πολύ κακή φήμη. Οι
πρώτες φυλές και όντα που πάτησαν στη Na'erk, οι θεοί και οι Primordials, όλοι
πίστευαν πως η Zintizuctra είναι μια επινόηση του ίδιου του Veth, και πως όσοι
μένουν εκεί επιθυμούν την καταστροφή του κόσμου.

Η αλήθεια όμως, είναι αρκετά διαφορετική. Επειδή το φάσμα των Vethians που το
δημιούργησε ήταν ευρύ, όσοι έμειναν εκεί δεν μπορούσαν να συμφωνήσουν στο ποια
είναι η πιο σωστή προσέγγιση για να ορίσουν ποιος είναι κατάλληλος να μείνει
εκεί και το πως θα αντιμετωπίζουν τον έξω κόσμο. Το αποτέλεσμα ήταν πως αν
κάποιος αρκετά δυνατός θεωρούσε πως κάποιος μπορούσε να περάσει, αυτός
πέρναγε, και σιγά σιγά το μέρος γέμισε με κάθε λογής κόσμο. Εξόριστα αρχαία
όντα, εγκληματίες, δραπέτες, όσους έψαχναν κάλυψη, και πολλούς άλλους
τυχάρπαστους.

Το μέρος έγινε γνωστό με πολλά ονόματα. Η χώρα των σπασμένων αλυσίδων, η
διάσταση των άπειρων πιθανοτήτων, η γη της αοριστίας. Μεταξύ των θαμώνων,
έγιναν αλλεπάλληλες μάχες για το ποιος θα κυριαρχήσει και ποιος θα έχει την
ηγεμονία εκεί. Αυτό οδήγησε στο να χειροτερέψει ακόμα παραπάνω η φήμη του
μέρους. Ωστόσο, κανείς δεν τολμούσε να επιτεθεί εκεί, γιατί, πέραν του ότι η
δύναμη ενός πλάσματος που μπορεί να δημιουργήσει μια διάσταση είναι διόλου
ευκαταφρόνητη, από μια στιγμή και μετά είχαν μπει στη διάσταση μαζί με τους
Primordials μέχρι και τμήματα υλικών αποκρυσταλώσεων αντιλήψεων που ήταν
σύμμαχες με όσους έμεναν εκεί, και κάθε επίθεση στο plane αυτό θα τους έβρισκε
όλους απέναντι.

Για τα Scream Fields δεν μπορούν να περιγραφούν πολλά, γιατί είναι μια
διάσταση που περνάει από συνεχείς αλλαγές. Η χαοτική της φύση είναι διάσπαρτη
σε όλη τη διάσταση, και στην ιστορία της έχουν γίνει εκεί μέσα αλλεπάλληλες
συγκρούσεις. Περιλαμβάνει πυκνές ζούγκλες, ταραγμένες θάλασσες, μπερδεμένα
ποτάμια και βράχους σε κάθε πιθανή γωνία. Ο καιρός δεν μένει ποτέ σταθερός για
πολύ, ενώ συχνά μέχρι και οι συμπεριφορές των θαμώνων αλλάζουν από τη μια
στιγμή στην άλλη.



