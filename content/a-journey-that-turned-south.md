---
title: "A Journey that Turned South"
date: 2020-02-02
author: sfakias
---

Κατά τη διάρκεια διπλωματικού ταξιδιού των Πράσινων Λόφων, μια σειρά από
απροσδόκητα γεγονότα έμελλε να συμβούν. O Erdin Quakesville, αδερφός του
βασιλιά Nurladan, ταξίδευε με τρία πλοία και με τη συνοδεία ενός Ιμταριανού
πλοίου νότια, στο νησί του Sinaxon. Κατά το πρώτο πρωινό φως, πίσω από το
ανατολικό ακρωτήρι του νησιού, ξεπρόβαλλε ένα πειρατικό πλοίο, το οποίο
κατευθύνθηκε με μεγάλη ταχύτητα στοχευμένα προς το πλοίο που βρισκόταν ο
Erdin.



Το πλοίο εμβολίστηκε βίαια και γάτζοι, σκάλες και σκοινιά πετάχτηκαν πάνω. Sea
Devils και πειρατές πήδηξαν πάνω στο πλοίο, και αμέσως ξεκίνησε μια βίαιη
μάχη, στην οποία τα άλλα πλοία αδυνατούσαν να προσεγγίσουν λόγω φουρτούνας.
Πολεμιστές από το Luminous Sword, υπό την αρχηγία του Thallior Loangot, του
Άρχοντα των Κατάφρακτων, πολέμησαν γενναία, αλλά ήταν ολοφάνερο ότι είχαν
πιαστεί απροετοίμαστοι. Χωρίς χρόνο για να φορέσουν τις πανοπλίες τους, και με
τους πειρατές να έχουν κατακλύσει όλο το κατάστρωμα, αρκετοί από αυτούς δεν
πρόλαβαν καν να πάρουν μέρος στη μάχη. Οι απώλειες ήταν αμοιβαίες, όμως εν
τέλει οι πειρατές πήραν αυτό που ήθελαν: Σκοτώνοντας τους περισσότερους από
την προσωπική σωματοφυλακή του Erdin, τον έπιασαν με δίχτυα αιχμάλωτο και
εξαφανιστηκαν.



Το πρωί οι πολεμιστές των Πράσινων Λόφων αποβιβάστηκαν σε μια παραλία του
νησιού, ενώ αιχμαλώτισαν και το πλοίο των πειρατών, στο οποίο όμως δεν υπήρχε
ψυχή. Από τους πειράτές, για άγνωστους λόγους, δεν υπήρχαν τραυματίες για να
μιλήσουν, παρά μόνο νεκροί. Τα καράβια τους περικύκλωσαν την περιοχή και
ομάδες ανιχνευτών στάλθηκαν στην ενδοχώρα, για να βρουν ίχνη των πειρατών. Η
Ιμτάρια έστειλε ενισχύσεις από μάγους και ιχνηλάτες, οι οποίοι επιβεβαίωσαν με
μαγεία πως ο Erdin ήταν ζωντανός και πάνω στο νησί.



Κατά το μεσημέρι, μια ανιχνευτική ομάδα μπόρεσε να βρεί ένα σύμπλεγμα
εγκαταλλειμένων φυλακών από την εποχή της Kultaria, στο οποίο κρύβονταν οι
πειρατές. Βγάζοντας εκτός μάχης τους φρουρούς, έφτασαν μέσα όπου είδαν τον
Erdin αιχμάλωτο, μαζί με άλλους 8 της φρουράς του. Κάπου εκεί είναι και το
σημείο στο οποίο η αφήγηση θολώνει, γιατί υπάρχουν διαφορετικές ερμηνείες.



Σύμφωνα με τους ίδιους, υπήρχε ένας προδότης των Πράσινων Λόφων που είχε
οργανώσει όλη την απαγωγή: ο Harlyn Vonga, ο οποίος ήταν έμπιστος σύμβουλος
του βασιλιά. Στην προσπάθειά τους να παρέμβουν, αυτός σκότωσε τον Erdin, αλλά
μπόρεσαν να τον κυνηγήσουν και να ελέυθερώσουν 7 από τους 8 αιχμάλωτους.  Ο
Harlyn είχε μισθώσει τους πειρατές και τους Sea Devils, και βγάζοντας τον
Erdin από τη μέση, ήθελε να ενισχύσει τη δικιά του άποψη στο συμβούλιο του
βασιλιά.



Σύμφωνα με τον Harlyn, η ομάδα ανιχνευτών αυτή, είχε συμφωνήσει με τους
πειρατές για το πως θα γίνει η επίθεση και δεν δίστασαν να του επιτεθούν μόλις
τον είδαν. Πίστευαν πως θα μπορούσαν να τον πουλήσουν πίσω για μυθικά λύτρα,
ενώ μετά θα γίνονταν καπνός με τα λεφτά. Ωστόσο, κανείς τους δεν είχε δώσει το
δικαίωμα να αμφιβάλλει κάποιος για την πίστη τους στο βασιλιά, και όταν
άρχισαν διάφοροι να ρωτούν τι δουλειά είχε ο Harlyn στην παλιά φυλακή, ακόμα
και οι προσπάθειες του σύμβουλου για δωροδοκία και να κρατήσει στόματα κλειστά
δεν αρκούσαν για να βγάλουν από πάνω του τις υποψίες.



O άρχοντας Thallior πήρε την κατάσταση στα χέρια του, και πέταξε τον Harlyn
φυλακή, ενώ έθεσε υπό διαθεσιμότητα τους άλλους τρεις μέχρι να διαλευκανθεί η
κατάσταση. Σαν συνέπεια αυτού, οι σχέσεις των Πράσινων Λόφων με την Ιμτάρια
έγιναν πολύ ψυχρές, και οι φωνές εντός της επικράτειας που στρέφονταν ενάντια
στην Palaurim πολλαπλασιάστηκαν. Κατηγορούσαν τον Harlyn πως είχε σχέση με την
Ιμτάρια και ήταν πράκτορας, κατηγορούσαν τον βασιλιά πως δεν έπρεπε να τον
είχε εμπιστευτεί, και θεωρούσαν πως ο Erdin πέθανε γιατί ήταν σφοδρός ενάντιος
της συμμαχίας με την Ιμτάρια και της καταστροφικής εκστρατείας στο Paraselt.
Οι τρεις ιχνηλάτες εν τέλει αθωώθηκαν από κάθε κατηγορία. Ωστόσο, λίγες μέρες
μετά, ο Harlyn εξαφανίστηκε από τη φυλακή, και όλοι οι φρουροί του
δολοφονήθηκαν μέσα στη νύχτα.



Υπό την πίεση αρχόντων και λαού, στις 3 Graymist, ημέρα της κηδείας του Erdin,
ο βασιλιάς Nurladan ανακοίνωσε πως οι Πράσινοι Λόφοι αποχωρούν από την
Palaurim οριστικά και αμετάκλητα, προς έκπληξη όλων των ξένων διπλωματών που
παρευρίσκονταν εκεί. Η παρακμή της Palaurim ξαφνικά φάνηκε πως είχε
πραγματικές επιπτώσεις.

