---
title: "Winter's War: Part I"
date: 2022-05-22
author: sfakias
---

#### Α Ηope of Freedom

Παγιδευμένη στη φυλακή του Hydarax, η Fallfaunt είχε αποδεκτεί τη μοίρα της. Δεν μπορούσε να δραπετεύσει στο Elemental Ring, γιατί ο Fyrlean θα την κυνηγούσε, επομένως ήταν υποχρεωμένη να παραμένη στην φυλακή του Hydarax. Μια μέρα, μια ρωγμή εμφανίστηκε στην παγωμένη της φυλακή, και μπήκε μέσα μια γριά μάγισσα. Η Fallfaunt χαμογέλασε για πρώτη φορά μετά από πολύ καιρό, γιατί άκουγε εδώ και χρόνια τις επικλήσεις της μάγισσας αυτής από την υλική διάσταση: Επρόκειτο για την Taira Pavlovna, μία πανίσχυρη μάγισσα που εξειδικευόταν στην μαγεία του πάγου που η Fallfaunt της είχε προσφέρει με αντάλλαγμα τη βοήθειά της.  

Τα τελευταία χρόνια η Taira προετοίμαζε ένα πολλά υποσχόμενο σχέδιο. Είχε έρθει στην κατοχή της το Μάτι του Veth, ένα πανίσχυρο οώδες απομεινάρι του από το Primordial War, που μπορούσε σαν μεγενθυντικός φακός να πολλαπλασιάζει τη δύναμη της μαγείας που περνούσε μέσα από αυτό. Της το είχαν δώσει άγνωστοι κατά τα φαινόμενα, που το είχαν κλέψει από τους Lords of the Will, τους υπηρέτες του Yerastu που το φύλαγαν σαν επτασφράγιστο μυστικό. Κανείς δεν ξέρει πως μπόρεσαν να το πάρουν, ούτε ποιοι ήταν, ούτε γιατί της το έδωσαν, ήταν όμως αρκετό για την Taira για να πραγματοποιήσει τα σχεδιά της. 'Ετσι, κατάφερε να σπάσει τη φυλακή της Fallfaunt με ένα πανίσχυρο ξόρκι. 



#### Invasion from the South

Με τη δύναμη της θεάς να την περιτριγυρίζει, η Taira έπρεπε να πραγματοποιήσει μια τελετή για να καλέσει την Fallfaunt στην υλική διάσταση. Η υλική διάσταση ήταν το μόνο ασφαλές μέρος για να φύγει από τη φυλακή της, η οποία πλέον είχε σπάσει. Ταξίδεψε στο νότιο πόλο της Na'erk, όπου ξύπνησε από τον αιώνιό του λήθαργο ένα αρχαίο δράκοντα του Πόλου, τον Gridvalkur. Οι θρύλοι του Thimvert λένε πως είναι τόσο παλιός όσο η Na'erk η ίδια, ένα πανίσχυρο και τεράστιο ερπετό, που έπρεπε να το φυλακίσουν στο πιο παγωμένο σημείο του κόσμου για να σιγουρευτούν ότι δεν θα τρομοκρατήσει τον κόσμο ξανά.  

Το μάτι του Veth ξύπνησε το δράκοντα, ο οποίος αναγκάστηκε να σεβαστεί τη δύναμη της Fallfaunt στο πρόσωπο της Taira. Συμφώνησε να την βοηθήσει στα σχέδιά της, τα οποία περιλάμβαναν να φτάσει πολύ βορειότερα, και να πραγματοποιήσει την τελετή εκεί που θα καλούσε το Άβαταρ της θεάς. Όταν ο Gridvalkur κατάλαβε σε τι κατάσταση είχε ξεπέσει ο κόσμος, αποφάσισε να καταστρέψει οτιδήποτε είχε σχέση με το Dragonpact, σιχαμένος με την κατάντια της φυλής του. Σηκώθηκε από το λήθαργό του και άρχισε να καταστρέφει τους λίγους ψαράδες και κυνηγούς που βρήκε στο διάβα του. Η γη η ίδια πάγωνε καθώς οι δυό τους άρχισαν να ταξιδεύουν προς τα βόρεια.  

Η Taira άρχισε να σκοτώνει όποιον έβρισκε στη διαδρομή της αυτή και να τον ανασταίνει σαν icebringer, πανίσχυρο απέθαντο πλάσμα. Το μάτι του Veth εξέπεμπε πολικό ψύχος που πάγωνε όλες τις περιοχές στο  δρόμο της και σήκωνε όλα τα πλάσματα που έβρισκε στο διάβα της ως απέθαντους. Μόνο λίγες φυλές γιγάντων δέκτηκαν να την βοηθήσουν, και γλίτωσαν αυτή τη μοίρα, αλλά αναγκάστηκαν να την ακολουθήσουν και να ενισχύσουν το στρατό της. Το Thimvert πάγωσε και ισοπεδώθηκε εντελώς, με τους ελάχιστους επιζήσαντες να σαλπάρουν βόρεια, και σύντομα να περπατούν το παγωμένο πλέον νερό. Αρχηγός τους ήταν ο Yoll, ένας βάρβαρος πολεμιστής που προσπαθούσε να διασώσει ότι ήταν εφικτό από τη φυλή του.  



#### Ingotshield Hold

Καθώς ο διαρκώς αυξανόμενος στρατός της Taira άρχισε να κινείται βόρεια, όλο και περισσότερες χώρες κατάλαβαν ότι αργά ή γρήγορα δεν θα γλίτωνε κανείς. Οι ιστορίες από επιζήσαντες ήταν γλαφυρές ως προς τις περιγραφές της καταστροφής και σύντομα οι επικοινωνίες με το Νότο κόπηκαν εντελώς. Το Whistor και το Zelgerosh πάγωναν σιγά σιγά και όταν το ψύχος έφτασε μέχρι την Kultaria κανείς δεν μπορούσε να αμφιβάλλει για την επερχόμενη καταστροφή. Ο αυτοκράτορας Sajanu της Kultaria κάλεσε πολεμικό συμβούλιο, στο οποίο συμμετείχαν απεσταλμένοι από κοντινές και μακρινές χώρες και έλαβε χώρα στη Vaedar.  

Αναλύοντας τα δεδομένα, όλοι οι παρευρισκόμενοι συμφώνησαν πως η προέλαση του στρατού της μάγισσας έπρεπε να εμποδιστεί πάση θυσία. Οργανώθηκε και εξοπλίστηκε με πόρους της Kultaria μια μικρή ομάδα για ανίχνευση, αποτελούμενη από τον Ashiro του Oventhart, το Yoll που ήθελε εκδίκηση για τη φυλή του, την Angaerad από την Athalahr και την Serafina από το ανατολικό νησί Gysara. Εν αγνοία τους, οι ανιχνευτές και ο Yoll τους οδήγησαν στο σημείο που η Taira είχε πάει για να πραγματοποιήσει την τελετή που θα καλούσε το Avatar της Fallfaunt στο Material Plane από το Elemental Ring. Μαζί τους ήρθε και ο Ansiv, ένας μυστήριος και πανίσχυρος μάγος από την Kultaria που είχε ένα απρόβλεπτο μαγικό ραβδί, το Wajabat.

Η Taira είχε επιτεθεί με το στρατό της στο φρούριο των νάνων της φατρίας Ingotshield. Τα icebringers έσπασαν σύντομα τις γενναίες αλλά μάταιες άμυνες των νάνων και η Taira μπήκε στα κατώτερα επίπεδα του συγκροτήματος. Οι ανιχνευτές βρήκαν και απεγκλώβισαν τους λίγους επιζήσαντες νάνους, αλλά διαπίστωσαν πως η Taira είχε στείλει στο διάβα τους κάθε λογής τερατουργήματα και απέθαντους καθώς κατέβαιναν στο επίπεδο της τελετής. Μόνο η πολύχρονη εμπειρία και τα πανίσχυρα ξόρκια της ομάδας τους επέτρεψαν να συνεχίσουν.  

Το τελικό εμπόδιο που τους περίμενε ήταν ένα πελώριο linnorm με δύο κεφάλια, που είχε ξυπνήσει από τη φασαρία. Καθόταν πάνω σε θησαυρούς των νάνων που μάζευε αιώνες και επιτέθηκε με περίσιο μίσος στους ανιχνευτές, αλλά με ένα πανίσχυρο ξόρκι η Angaerad το ξαπόστειλε σε άλλες διαστάσεις. Ανάμεσα στους θησαυρούς βρήκαν κάποια πανίσχυρα κειμήλια, όπως το Valnir, το ιερό σπαθί της Valanshore, που πήρε ο Yoll.  

Εφοδιασμένοι και με αναπτερωμένο ηθικό, έφτασαν στον τελικό στρατώνα που είχε κατακλυστεί από icebringers. Το μέρος μέσα σε δευτερόλεπτα έγινε πύρινη κόλαση από τη Serafina και την Angaerad, ενώ ο Ashiro με τον Yoll άρχισαν να τηλεμεταφέρονται μπροστά στους επιζήσαντες και να τους αποτελειώνουν, σε μια αναγκαία επίδειξη της ισχύος τους. Με τη βοήθεια του Ansiv, έφτασαν στην Taira και ο Ashiro της απέσπασε το Μάτι του Veth. Αυτή κατάφερε να διαφύγει και να τηλεμεταφερθεί μακριά, όμως είχε καταφέρει να ολοκληρώσει την τελετή. Το Avatar της Fallfaunt πλέον βρισκόταν στην υλική διάσταση: Ένα πελώριο κινούμενο παγόβουνο, εκατοντάδες πόδια σε ύψος, που το περιτριγύριζε μια χιονοθύελλα πολλά μίλια σε ακτίνα, που πάγωνε σταδιακά τη Na'erk καθώς ανέβαινε βόρεια.  

