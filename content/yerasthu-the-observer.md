---
date: 2016-08-17
author: sfakias
---
# Yerasthu, the Observer

Μολις ηττήθηκε ο Orovos, το πλάσμα του Amehan, οι ψυχές μπορούσαν να
εισέρχονται ακίνδυνα στο ποτάμι. Ωστόσο, για να ολοκληρωθεί η συμφωνία της
Malahir με τους θεούς, έπρεπε να δημιουργηθεί και η οντότητα εκείνη που θα
όριζε σε ποια διάσταση πάει η κάθε ψυχή. Έτσι, συγκέντρωσαν όλες τις δυνάμεις
τους, και από την ένωση αυτή δημιουργήθηκε ο Yerashtu, που πήρε το προσωνύμιο
the Observer, ο παρατηρητής. Και αυτό γιατί μπορούσε να καταλάβει το παρελθόν,
τις πράξεις και τα κίνητρα του κάθενός που εμφανιζόταν μπροστά του και να
γνωμοδοτεί κατάλληλα.  

Με τη δύναμη που του είχε δοθεί, και με την βοήθεια της Malahir, έφτιαξε ένα
plane που επικοινωνούσε με το Ethereal plane, και δημιούργησε πολλούς
εξώκοσμους υπηρέτες, που θα τον βοηθούσαν στη δύσκολη διαδικασία της συλλογής,
προστασίας και μεταφοράς των ψυχών. Το plane αυτό ονομάστηκε Tailway, η τελική
διαδρομή, και οι υπηρέτες του Kenemi, οι κουβαλητές. Τέλος, στον Yerasthu
ανατέθηκε το καθήκον να κρατάει σε κώμα τον Orovos, γιατί, αν ξυπνούσε, δεν
υπήρχε η παραμικρή εγγύηση ότι θα ήταν το ίδιο εύκολο να τον αδρανοποιήσουν
ξανά, πόσο μάλλον όταν οι ψυχές που τον διέσχιζαν με τον καιρό πλήθαιναν.  

Καθώς πέρναγε ο καιρός, όμως, άρχισαν να δημιουργούνται προβλήματα. Αρχικά,
κάποιες ψυχές δεν είχαν κανένα plane για να πάνε, το οποίο να ταίριαζε με τις
πράξεις τους, η δεν γινόντουσαν δεκτές από τους θαμώνες εκείνου του plane, με
αποτέλεσμα να γυρνούν πίσω. O Observer, με τον καιρό όρισε συγκεκριμένο
πλαίσιο αξίιών, από την εμπειρία του και άρχισε να δέχεται τις ψυχές που
συμφωνούσαν με αυτό, καθώς και εκείνες που ξέμεναν εκεί.  

Σύμφωνα με τον Observer, δεν υπάρχει πράξη που μπορεί να κάνει ένας απλός
θνητός που να μην τον κάνει δεκτό για υπηρεσία ως Kenemi, εκτός από όσους
είχαν μεγάλη δύναμη και την χρησιμοποίησαν για να αποσταθεροποιήσουν το σύμπαν
και τον Orovos. Ο Yerasthu ανάμεσα στα καθήκοντά του όρισε την προστασία και
την ασφάλεια των διαστάσεων και των διαδρομών. Επειδή ήταν υπόχρεος στη
Malahir, ανέλαβε ταυτόχρονα την προστασία του κύκλου της ζωής, τιμωρώντας
οποιονδήποτε αψηφούσε το θάνατο του και τη λειτουργία του χωροχρόνου, και
σύντομα ανάμεσα στους εχθρούς του βρήκε και τον Voolthow.  

Ωστόσο, οι Kenemi άρχισαν με τον καιρό να πληθαίνουν, και παρόλο που στην αρχή
ο Observer τους κρατούσε σε σιδερένια πειθαρχία, σιγά σιγά άρχισαν να
εμφανίζονται διάφοροι που είχαν διαφορετικές γνώμες και προσεγγίσεις. Η πιο
οργανωμένη ομάδα από αυτούς, ήταν από όσους είχαν αναλάβει να πηγαίνουν ψυχές
στα άλλα planes.  

Όσες ψυχές δεν γίνονταν δεκτές στις διαστάσεις που πήγαιναν, ήταν ο πρώτος
στόχος αυτής της ομάδας, που αργότερα έγινε γνωστή ως δαίμονες. Η δύναμή τους
ενισχύθηκε από ψυχές που ένιωθαν πολύ άσχημα να υπηρετούν αιωνίως, από αυτές
που βίωναν την απόρριψη και το κενό, καθώς και από αυτές που έπειθαν στην
πορεία να τους ακολουθήσουν. Κατέβαλαν τεράστιες προσπάθειες να μην γίνουν
αντιληπτοί από τον Yerasthu, ο οποίος έτσι και αλλιώς είχε πολλά καθήκοντα
ώστε να τους ελέγχει και αυτούς. Τότε, συνεννοήθηκαν να αποδράσουν, και ενώ
φαινομενικά μετέφεραν ψυχές σε άλλα planes, μαζεύτηκαν στο πιο απόμακρο σημείο
του ποταμού, και εκεί έφτιαξαν το βασίλειό τους: την Άβυσσο.

