---
date: 2017-11-20
author: sfakias
---
# Baelarch, the Death Warriors

Το έτος 4632, σημαδεύτηκε ως μια χρονιά διαρκών πολεμικών συρράξεων στους
Πράσινους Λόφους. Αιτία ήταν οι συνεχόμενες επιθέσεις των goblin, hobgoblin,
bugbear και Κυκλώπων από το Paraselt. Οι πόλεις της Ostraubit και της
Dargonast αντιμετώπιζαν πολιορκίες και οι απέραντες εκτάσεις της περιοχής
έδιναν τη δυνατότητα στα goblin να αξιοποιούν στο έπακρο τους ατέλειωτούς τους
πολεμιστές. Η Ostrabit είχε αποκλειστεί, και η Dargonast ήταν έτοιμη να πέσει.



Στρατηγός του βασιλιά Timmon III της Ostrabit εκείνη την περίοδο ήταν ο
Baelard, που είχε τη φήμη ενός μοναδικού ξιφομάχου. Ο Baelard είχε πιεστεί
ιδιαίτερα, καθώς υστερούσε αριθμητικά στις μάχες και δεν ήταν πολύ καλός στις
στρατηγικές και στους ελιγμούς στη μάχη. Είχε αρχίσει να πιστεύει πως σε
μερικές βδομάδες και οι δύο πόλεις θα έπεφταν. Αποφάσισε επομένως να αλλάξει
στρατηγική.



Συζήτησε με ένα ξωτικό ιερέα από το Edhelwood, που είχε εγκλωβιστεί εκεί. Το
ξωτικό, γνωστό και ως Erothel, είχε τη φήμη ενός από τους καλύτερους
δημιουργούς παγίδων και νεκρομαντείας σε ολόκληρη την χώρα. To ξωτικό δέκτηκε
να τον βοηθήσει, αν για αντάλαγμα θα έπαιρνε τις ψυχές όλων όσων πέθαιναν στη
μάχη. Ο Baelard ήταν πιεσμένος και αποφάσισε να δεχτεί, αν και δεν είχε ιδέα
τι θα έκανε με τις ψυχές των νεκρών ο Erothel και δεν του άρεσε καθόλου η
ιδέα. Έτσι, του ζήτησε να του χαράξει μαγικούς ρούνους σε μία ντουζίνα όπλα,
που θα τα έκαναν πιο φονικά και σε άλλες τόσες πανοπλίες, για να τις κάνουν
άτρωτες στις επιθέσεις. Ταυτόχρονα, σχεδίασε προστατευτικές γλυφές σε πολλά
σημεία του εσωτερικού τείχους. Ο Erothel δούλευε ασταμάτητα για τρεις
εβδομάδες, μέχρι την μέρα που τα goblin ετοιμάστηκαν για την τελική τους
εισβολή.



Το πρωί, τα goblin επιτέθηκαν από όλες τις μεριές και κυριολεκτικά πλημμύρησαν
το τείχος. Η αντίσταση των λιγοστών αμυνόμενων ήταν πενιχρή και σύντομα
κατέλαβαν το εξωτερικό τείχος. Καθώς προχώρησαν, αντιμετώπισαν εξίσου λίγους
πολεμιστές και κατοίκους, μέχρι που έφτασαν στο εσωτερικό τείχος που
προστάτευε τον πύργο, που είχε ύψος είκοσι πόδια. Αυτό φαινόταν να είναι
επανδρωμένο με μια ντουζίνα πολεμιστές. Τα goblin όρμησαν ουρλιάζοντας και
άρχισαν να σκαρφαλώνουν.



Αυτό που ακολούθησε ήταν σφαγή. Μία μετά την άλλη, οι παγίδες ενεργοποιήθηκαν.
Σε όλη την περίμετρο των τειχών, εκρήξεις από φωτιά κατάπιναν δεκάδες goblin,
ενώ αλλού σωριάζονταν νεκρά από νεκρομαντεία με το που άγγιζαν το τείχος, με
τη ζωτική τους ενέργεια να τους εγκαταλείπει. Αλλού, έπεφταν κάτω και
ούρλιαζαν από τον πόνο, ενώ σε κάποια σημεία πετάγονταν ηλεκτρικές εκκενώσεις
και ηχητικές εκρήξεις. Μέσα σε λίγα λεπτά, χιλιάδες goblin βρήκαν το θάνατο.



Αυτή όμως ήταν μόνο η εμπροσθοφυλακή. Το επόμενο κύμα κυριολεκτικά βρήκε
έτοιμη σκάλα από τα κουφάρια των συμπολεμιστών του σε πολλά σημεία, και
σταδιακά οι ρούνοι έχαναν τη μαγεία τους καθώς σκεπάζονταν από τα πτώματα και
απελευθέρωναν τη δύναμή τους. Τότε τα goblin σκαρφάλωσαν αμείλικτα στο τείχος,
και ήρθαν αντιμέτωπα με τους δώδεκα πάνοπλους πολεμιστές. Ανάμεσα σε αυτούς
ήταν και ο ίδιος ο Baelard, ο οποίος είχε διαλέξει τους υπόλοιπους έναν-έναν
από τους πιο επίλεκτους μαχητές που διέθετε. Τα goblin δεν μπορούσαν να
περάσουν την πανοπλία τους με κανένα όπλο που διέθεταν, ενώ οι λεπίδες τους
ρουφούσαν τη ζωή από τα πτώματα των goblin. Η μάχη κράταγε πολή ώρα, αλλά οι
πολεμιστές έσφαζαν με αμείωτη ένταση, ενισχυμένοι με τα μαγικά του ιερέα.
Οπισθοχωρούσαν μόνο για να μην καλυφθούν από τους νεκρούς αντιπάλους τους.



Η μάχη κράτησε τρεις μέρες. Για τρείς μέρες, σχεδόν ασταμάτητα οι πολεμιστές
και οι παγίδες σκότωναν διαρκώς. Στο τέλος οι πολεμιστές θάφτηκαν κάτω από ένα
σμήνος goblin και ο ένας μετά τον άλλο πέθαναν ηρωικά. Τότε, από τον κεντρικό
πύργο ήρθε μια καταιγίδα από βέλη στα goblin που είχαν μαζευτεί πάνω στα
τείχη. Όλοι οι επιζήσαντες είχαν πάρει τόξα και έριχναν βέλη, με αποτέλεσμα οι
πυκνοί τους σχηματισμοί να διαλυθούν. Οι νεκροί ήταν ήδη χιλιάδες, και τα
goblin αναγκάστηκαν να υποχωρήσουν μπροστά στη νέα απειλή.



O Erothel προχωρούσε μόνος του ανάμεσα στους νεκρούς, καθώς κανείς πολεμιστής
δεν τολμούσε να βγεί έξω από τον πύργο. Η μυρωδιά των νεκρών ήταν ανυπόφορη,
μια δυσωδία ατέρμονης σήψης και αποσύνθεσης. Όρνια είχαν αρχίζει να
μαζεύονται, έτοιμα για το τσιμπούσι, και οι κραυγές των ετοιμαθάνατων και
τραυματισμένων goblin αντηχούσαν παντού. Τότε ο Erothel άρχισε να αιωρείται
πάνω από το πεδίο της μάχης στα τείχη και άρχισε να ψέλνει με μια βαριά και
αργή φωνή. Κανείς δεν τολμούσε να τον εμποδίσει. Σήκωσε το χέρι του και έτεινε
ένα διαμάντι. Μία μία, οι ψυχές άρχισαν να φεύγουν από τα σώματα των νεκρών
και να απορροφώνται από τον διαμάντι, το οπόιο από κόκκινο άρχισε να
σκουραίνει. Ένα γαλάζιο σύννεφο από ψυχές σύντομα άρχισε να στροβιλίζεται γύρω
από τον Erothel, καθώς περίμεναν τη σειρά τους για να μπουν μέσα στο διαμάντι.
Στο τέλος, βασίλεσε απόλυτη σιωπή. Το διαμάντι είχε γίνει κατάμαυρο.



Η δύναμη στα χέρια του Erothel ήταν τεράστια. Μπορούσε να κάνει πολλά
πανίσχυρα μαγικά αποτελέσματα με αυτήν. Να δημιουργήσει ένα στρατό από
απέθαντους, να φτιάξει ένα παλάτι, να γίνει βασιλιάς, να γίνει αθάνατος: οι
πιθανότητες στροβιλίζονταν στο κεφάλι του, και το διαμάντι έλαμπε με
υποσχέσεις. Αποφάσισε πως είχε όμως ένα χρέος απέναντι σε όσους τον κοίταζαν,
και είχε θαυμάσει την αυτοθυσία των πολεμιστών. Ηξερε ότι θα θυσίαζε ένα
λαμπρό μέλλον.



Κατέβηκε στα τείχη και κάλεσε με ένα ξόρκι μια αόρατη δύναμη που απομάκρυνε τα
πτώματα που είχαν πλακώσει τον κοντινότερο πολεμιστή. Το σώμα του ήταν
παραμορφωμένο και πετσοκομμένο από άπειρα χτυπήματα και πληγές. Αργά, άγγιξε
το διαμάντι στο μέτωπό του και είπε μια προσευχή. Σταδιακά οι πληγές άρχισαν
να κλείνουν και ο πολεμιστής γύρισε στη ζωή. Οι κάτοικοι κοίταζαν με
γουρλωμένα τα μάτια, αδυνατώντας να πιστέψουν το θέαμα που εκτιλισσόταν
μπροστά τους. Ο Erothel επανέλαβε τη διαδικασία και με τους υπόλοιπους, και
σταδιακά το διαμάντι γινόταν πιο φωτεινό, ενώ ο ίδιος άρχισε να ιδρώνει, να
κουτσαίνει και να παραπατάει από την κούραση. Στο τέλος, όταν κατάφερε να
αναστήσει τον Baelard έπεσε κάτω, με το δέρμα του να έχει αρχίσει να σαπίζει
από την τόση ποσότητα μαγείας ζωής και θανάτου που είχε χρησιμοποιήσει.



Ο Baelard και οι αναστημένοι πολεμιστές του δεν χρειάστηκε πολύ για να
ηρωποιηθούν σε ολόκληρη τη χώρα. Η θέα και μόνο των πολεμιστών στα τείχη ήταν
αρκετή για να διώξει τα goblin για πολλές δεκαετίες από τους Πράσινους Λόφους.
Ο Baelard τότε αποφάσισε πως με αυτή τη μαγεία και με ένα μικρό αλλά
πειθαρχημένο σώμα πολεμιστών μπορούσε να έχει μεγάλα αποτελέσματα, και ζήτησε
τη βοήθεια του Erothel. Ήταν ευγνώμων για την επιλογή του, και του έδωσε το
παρατσούκλι Deathwhisperer.



Τον επόμενο χρόνο δημιουργήθηκαν οι Baelarch. Μια οργάνωση επίλεκτων
πολεμιστών, που φρόντισαν να προμηθευτούν με τη βοήθεια του ιερέα τον καλύτερο
δυνατό εξοπλισμό, και ανέλαβαν την προστασία των Πράσινων Λόφων. Οι Baelarch
απέκτησαν μεγάλη φήμη και σε άλλες περιοχές, και τα κατορθώματά τους πλήθυναν
τα επόμενα χρόνια. Φημίζονται για τα μαγικά όπλα και τις πανοπλίες τους, που
τους βοηθούν να αψηφούν το θάνατο και να τον τιθασσεύουν. Ωστόσο, ταυτόχρονα,
απέκτησαν και την κακοφημία ότι παίζουν με τη νεκρομαντεία και ότι
χρησιμοποιούν ανήθικα μέσα για να νικήσουν τις μάχες τους.

