---
title: "The elven legends part 6"
date: 2017-03-25
author: boskos
---

Μετά την περάτωση του πρώτου μεγάλου πολέμου στην ιστορία της ανθρωπότητας
οι νικητές έπιασαν μελάνι και άρχισαν να γράφουν ιστορία. Σύμφωνα με αυτή τα
ξωτικά ξεκίνησαν τον πόλεμο κατά των ανθρώπων, αλλά η γενναιότητά τους, τους
επέτρεψε να στεφθούν νικητές σε αυτόν. Όλοι οι νόμοι περι σκλαβιάς και
ελευθεριών έλαβαν τέλος και το κυρίαρχο πολίτευμα ήταν η μοναρχία.Οι άνθρωποι
ήθελαν να διαγράψουν από το ιστορικό συνεχές ακόμα και τα τελευταία
απομεινάρια του πολιτισμού των ξωτικών. Έτσι απαγορεύθηκε ακόμα και η
παραμικρή αναφορά στον πολιτισμό των αρχαίων ξωτικών. Είχαν ως μοναδικό στόχο
να καθυποτάξουν τα ξωτικά και να μην τους δοθεί ποτέ το έναυσμα για να
επαναστατήσουν κατά των ανθρώπων. Στους επόμενους δύο αιώνες,τα ξωτικά
προσπάθησαν να αντισταθούν στον ζυγό των ανθρώπων,μα όλες τους οι απόπειρες
πνίγηκαν στο αίμα.

Τα ξωτικά στην αντίπερα όχθη -όπως άλλωστε και κάθε ηττημένος λαός- ήθελαν
κάπου να αποδόσουν την κακοδαιμονία τους, με τον ευκολότερο στόχο να μην είναι
άλλος από τον Sylris. Οι μαρτυρίες από στόμα σε στόμα πήραν την μορφή
ιστοριών, οι ιστορίες μετετράπησαν σε μύθους και οι μύθοι με την σειρά τους
γέννησαν θρύλους. Ο πιο γνωστός εξ αυτών ισχυρίζεται ότι ο Sylris συμφώνησε με
τους θεούς την καταστροφή του πολιτισμού των ξωτικών. Το όνομα Sylris κρύφτηκε
στο χρονοντούλαπο της ιστορίας και το μόνο που απέμεινε είναι το όνομα Fehn'
Harill  που στην γλώσσα των ξωτικών σήμαινε "ο θεός του δόλου και της απάτης".
Για να διατηρηθεί ένας πολιτισμός εκτός από προδότες, χρειάζονται και ήρωες. O
ήρωας αυτός έπρεπε να είναι ο μεγαλύτερος εχθρός του προδότη με αποτέλεσμα ο
Erlamin να μείνει στην ιστορία με την ονομασία Fόrn Delvis, το οποίο σήμαινε
"το δώρο του φωτός".



Τα ξωτικά που διέφυγαν στο υπέδαφος ξεκίνησαν να χτίζουν τον πολιτισμό τους
εκεί έχοντας μόνιμες διαμάχες με όλες τις φυλές που διέμεναν υπογείως. Με τα
χρόνια το δέρμα τους έχασε την φωτεινότητά του και ο φθόνος τους για τον άνω
κόσμο μεγάλωνε συνεχώς. Γίνοταν συνεχώς πιο βίαια και σε λιγότερο από τρεις
αιώνες είχαν χάσει όλα τα εμφανησιακά και πολιτισμικά τους χαρακτηριστικα. Η
γλώσσα τους επηρεάστηκε έντονα από τις άλλες φυλές του υπεδάφους με αποτέλεσμα
να μην υπάρχει τίποτα κοινό πλέον με τα υπόλοιπα ξωτικά. Ο αποκλεισμός τους
στο υπέδαφος τα οδήγησε σε μίσος για όλες τις φυλές που ζούσαν υπό το φως του
ήλιου. Με την πάροδο του χρόνου ονομάστηκαν dark elves ή εν συντομία drow.



Τα ξωτικά που είχαν γίνει σκλάβοι των ανθρώπων σιγα-σιγά άρχισαν να αποκτούν
νευραλγικές θέσεις στις κοινωνίες των ανθρώπων με αποτέλεσμα να έχουν ευνοϊκή
μεταχείρηση ειδικά στις ανατολικές περιοχες, όπου οι άνθρωποι είχαν επηρεαστεί
σε μεγάλο βαθμό από τον πολιτισμό των αρχαίων ξωτικών. Αυτά τα ξωτικά έμειναν
γνωστά ως sun elves και είναι ότι κοντινότερο υπάρχει στα ancient elves. Η
γλώσσα τους παραλλάχθηκε σημαντικά λόγω της τριβής τους με τους ανθρώπους και
σύντομα τα ancient elven είχαν ξεχαστεί.



Τέλος,τα ξωτικά των δασών απομονώθηκαν, έγιναν άγρια και δεν ήθελαν να έχουν
καμία σχέση με τον πολιτισμό των ανθρώπων που τους θεωρούσαν πηγή όλων των
κακών. Τα έθιμά τους ποικίλουν ανά περιοχή, πιστεύουν στους θεούς του κυνηγιού
και ζουν υπό τους νόμους των δασών. Οι φυλές αυτές φέρουν το όνομα dark elves.

Η περίοδος της απόλυτης ηγεμονίας της φυλής των ανθρώπων από το -1300 μέχρι
το 500 έμεινε στην σύγχρονη ιστορία ως “the dark age of men”. Πολλά έχουν
γραφτεί για εκείνη την περίοδο, αλλά το βέβαιο είναι ότι σύσσωμος ο γήινος
πολιτισμός προσπαθεί να την διαγράψει από την μνήμη του. Θάλασσες με απέραντη
μαγική ομίχλη, η συμφωνία των δράκων, η γέννηση οργανώσεων κατά των
καταπιεστών και ο τυφλός φόβος στις ορέξεις των θεών είναι μερικές μόνο από
τις δεκάδες στρεβλώσεις που βίωσε ο πλυθησμός της Naerk.

Αυτή όμως είναι μια ιστορία για άλλους καιρούς.





