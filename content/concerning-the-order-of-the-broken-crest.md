---
date: 2019-03-09
author: kyriakos
---
# Concerning the Order of the Broken Crest

**Προς τον Alef    \-- Έτος 576 (4797)**  
**  
**  

Θα ήθελα να σε ενημερώσω ότι πριν 5 χρόνια γνώρισα 4 πολύ ενδιαφέροντα άτομα,
τον Graychor και τον Jehill, που ήταν και οι δύο γνώμοι και αδέρφια, την
Herulla που ήταν ξωτικό και τον Geremias που είναι άνθρωπος. Τους γνώρισα
τυχαία καθως εξερευνούσα φήμες για ένα παλιό κειμήλιο που λένε ότι μπορούσε να
βάζει τα φαντάσματα μέσα σε πέτρινα κατασκευάσματα ξαναδίνοντάς τους ζωή
μόνιμα. Όταν τους πετυχα το είχαν ήδη στα χέρια τους και προφανώς άρχισε μια
παρεξήγηση. Αυτή η τετράδα ήταν πάρα πολύ δυνατή, αλλά ευτυχώς πολύ σύντομα
τους "έπεισα" να κάτσουν κάτω για να μιλήσουμε πριν πάθει κάτι σοβαρό κανένας.
Τους εξήγησα ποιος είμαι και τι κάνω και προσφέρθηκαν να μου δανείσουν το
κειμήλιο για να το μελετήσω καθώς φαίνονταν πολλοί εντυπωσιασμένοι που με
γνώριζαν από κοντά. Ως αντάλλαγμα μου ζήτησαν να μόνο να τους πω ιστορίες για
γενναίους πολεμιστές και μάγους του παρελθόντος. Η αλήθεια είναι ότι τους είχα
συμπαθήσει πολύ, γι' αυτό πήγα να επισκεφτώ τον τάφο της Herulla μόλις έμαθα
τα δυσάρεστα (και έφτασα εκεί πριν από τρείς μέρες).


Έτυχε να φτάσω στα Oromil Plains μια μέρα πριν κλείσει χρόνος από την μάχη
στην οποία έχασε την ζωή της και είπα ότι τουλάχιστον θα κάτσω εδώ για την
επέτειο. Κατά την παραμονή μου εκεί δύο πράγματα με εξέπληξαν. Πρώτον ήταν το
πόσο δυνατοί είχαν γίνει οι άλλοι τρείς.  Το δεύτερο (και ο λόγος που σου
στέλνω αυτό το γράμμα) είναι ότι η ιστορία μου τους επηρέασε πολύ περισσότερο
από όσο νόμιζα. Αυτό που είχε συμβει ήταν ότι παρατήρησαν πως οι ιστορίες για
τους σπουδαίους πολεμιστές άρχιζαν με πολύ απροσδόκητο τρόπο, ένας στρατιώτης
έμεινε πίσω σε μιά μάχη, ένας κυνηγός ελαφιών βρήκε μια σπηλιά, ένα ορκ
βοήθησε αιχμαλώτους της φυλής του, ακόμα και οι ίδιοι πηγαν να βρουν το πτώμα
του γιου ενός εμπόρου και βρήκαν ένα κειμήλιο που έψαχνα και εγώ. Αυτό που
κάνανε από τότε ήταν να ψάξουν την περιοχή από άκρη σε άκρη σε οποιαδήποτε
ερείπια και σπηλιές ήταν γνωστές για να δουν τι μπορεί να κρύβουν ενώ
ταυτόχρονα αναλάμβαναν κάθε αποστολή που μπορεί να φαινόταν ότι είχε
ενδιαφέρον. Η δουλειά και τα ευρήματα τους έχουν μεγάλη αξία και πρέπει να
συζητηθούν στην επόμενη Κουβέντα. Ονομάστηκαν Oath to the Broken Crest σαν
φόρος τιμής στην Herulla που το χτύπημα που την έριξε νεκρή έσπασε το οικόσημο
της πανοπλίας της. Θα έχω τα μάτια μου στραμμένα πάνω τους για τυχόν
εξελίξεις.

**Erhanth**  
**  
**  

**Προς τον Alef    \-- Έτος 595 (4816)**

**  
**

Μέχρι στιγμής το Oath to the Broken Crest έχει κάνει πολύ δουλειά στην περιοχή
και εχουν μαζέψει πλέον τέσσερα μαγικά κειμήλια (εν γνώση μου τουλάχιστον).
Αλλά σου γράφω για να σε ενημερώσω για δύο πράγματα. Ότι θα ταξιδέψω νότια για
δύο-τρία χρόνια (όπως ήδη γνωρίζεις) και άρα κάποιος άλλος πρέπει να
καταγράφει την πρόοδό τους κατα την απουσία μου γιατί πιστεύω ότι θα έχουμε
ενδιαφέρουσες εξελίξεις στην Oromil σύντομα.

Έχουν ιδρύσει πλέον το Order of the Broken Crest που πάνω κάτω είναι το ίδιο
πράγμα βασικα αλλά είναι πιο διευρυμένο (φαντάζομαι ότι επέλεξαν την διάκριση
στην ονομασία για να νιώθουν ξεχωριστοί). Η διεύρυνση έχει να κανει με το ότι
στο Order of the Broken Crest μπορεί να μπει ο καθένας και ότι αναλαμβάνει και
αποστολές που στην φαινομενικά μπορεί και να μην έχουν καμία αξία σε σχέση με
τον σκοπό του Oath to the Broken Crest. Ενημέρωσε σε παρακαλώ τον Velchor ή
τον Chandor για να έχουν το νου τους εκεί.

**Erhanth**

**  
**

**Προς τον Chandor   \-- Έτος 596 (4817)**  
**  
**

Ξέρω ότι έλαβες το μήνυμα του Alef πριν ένα εξάμηνο. Ξέρω ότι έλαβες και το
δικό μου μήνυμα πριν δύο μήνες. Δεν με νοιάζει τι κάνεις με τον Oliven, είναι
αρκετα δυνατός και μπορεί και μόνος του. Στην Oromil γίνεται χαμός και εγώ έχω
μια πολύ σημαντική δουλειά με την Oracle. Να πας γρήγορα.

**
Arothal**

**  
**

**Προς τον Arothal -- Έτος 596 (4817)**  
**  
**

Το πιάσαμε το Siabrae τελικά. Ευχαριστώ για το ενδιαφέρον. Έχω αρχίσει ήδη για
Oromil, φτάνω σε δύο μέρες. Έχω μάθει και κάποια γραφειοκρατικά πράγματα για
τον τρόπο λειτουργίας του Order of the Broken Crest. Υπάρχουν τρεις κατηγορίες
"μελών", η πρώτη απλα πληρώνεται 10 χρυσα νομίσματα τον μηνα και μαζεύει
κατάλογο με τις πιθανες αποστολές, η δεύτερη παίρνει αποστολές (χωρισμένη σε
ομάδες) και δίνει ένα ποσοστό (διευκρινισμένο από πριν) των κερδών της πίσω
στο Order. Η τρίτη λειτουργεί σαν διεύθυνση και κάθε μέλος της δίνει απευθείας
αναφορά σε κάποιον από το Oath, ενώ έχει την δυνατότητα να κάνει αποστολές σαν
να ήταν στην δεύτερη ομάδα. To ξέρω ότι δεν ήταν αυτό που ήθελες να μάθεις:
Περισσότερα νέα σύντομα.

**                                                                          **        **                Chandor**

