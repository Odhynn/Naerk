---
date: 2016-08-20
author: sfakias
---
# Kenorex, Army of the Supreme Tyrant

Μετά τη δημιουργία της κόλασης, πρώτο βήμα των διαβόλων και του Sergonial ήταν
να αποκτήσουν πιστούς ανάμεσα στους θνητούς. Ο τρόπος για να το καταφέρουν
αυτό, ήταν τα Scrolls of the Supreme Tyrant. Αυτά ήταν φαινομενικά ένα δώρο
του προς μεγάλους τύρρανους και πολέμαρχους, που ενίσχυαν τις δυνατότητές τους
να ελέγχουν τους πιστούς τους, να δικάζουν και να ανακρίνουν, καθώς και να
καλούν βοήθεια από την Κόλαση. Κανείς δεν προβληματίστηκε γιατί τα έδινε τόσο
απλόχερα, και η πραγματική τους δύναμη φάνηκε στη συνέχεια.  

Γιατί, ο κάθε ένας από αυτούς τους παπύρους μπορούσε να ελέγχει το χρήστη του.
Το αποτέλεσμα ήταν πως σύντομα οι διάβολοι απέκτησαν μεγάλη επιρροή στο
Material Plane, καθώς όλοι αυτοί οι στρατοί και οι χώρες έγιναν υπηκόοι τους.
Και όλες αυτές οι αιρέσεις του Sergonial, που τον είχαν πάντα πρώτο στην
ιεραρχία, και τον αντίστοιχο κάτοχο του scroll ως απλά έναν ενδιάμεσο, έγιναν
γνωστές ως Kenorex. Μέσα στην επόμενη περίοδο οι διάβολοι έκαναν συμφωνίες με
πολλούς πιστούς, δίνοντας τους δύναμη με αντάλαγμα την ψυχή τους, που θα
ενίσχυε μετά θάνατον τις στρατιές τους.

