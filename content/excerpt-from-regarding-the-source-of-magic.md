---
title: "Εxcerpt from "Regarding the Source of Magic""
date: 2022-03-09
author: sfakias
---

Στα ταξίδια μου ανά τις χιλιετίες έχω δει αναρίθμητα μαγικά αποτελέσματα. Όσο εντυπωσιακά και αν είναι, εγώ πάντα προσπαθούσα να δω το πλαίσιο γύρω από το οποίο γίνονται. Αυτό ήταν που πραγματικά με ενθουσίαζε: ο τρόπος που ένα ξόρκι λάμβανε χώρα. Αν τον καταλάβαινα αυτόν, τότε το αποτέλεσμα συχνά με άφηνε παγερά αδιάφορο, γιατί το είχα ήδη προβλέψει. Όσο απρόβλεπτη και αν είναι η μαγεία, σχεδόν πάντα εντάσσεται σε μια κατηγορία, και η κατανόηση αυτών των κατηγοριών είναι κρίσιμη για οποιαδήποτε περαιτέρω ενασχόληση.

Αρχικά, έχουμε τη θεϊκή μαγεία. Δεν την έβαλα τυχαία πρώτη: Οι θεοί, πανίσχυρα αρχαία όντα, που βρίσκονται στις διαστάσεις πλησίον της Na'erk, μπορούν να εφαρμόζουν στην υλική διάσταση τη βούλησή τους, ήδη από τη δημιουργία της: Αλλά αυτό το κάνουν με μεγάλη δυσκολία και πολλά εμπόδια. Όταν όμως εμφανίζεται ένας θνητός και επιζητεί την προσοχή τους, αυτοί με τη σειρά τους την προσφέρουν, αν πρόκειται να ενισχύσουν τη δική τους σφαίρα επιρροής. Η οικειότητα των θνητών με το σπίτι τους, τη Na'erk μπορεί συχνά μια τέτοια δύναμη να την προσαρμόσει καλύτερα στα καλούπια του κόσμου. Οι ναοί και οι πιστοί αποτελούν διόδους τις οποίες ένας ιερέας μπορεί να χειριστεί για να πολλαπλασιάσει τη δύναμη ενός θεού. Και αυτό είναι πολύ πιο αποτελεσματικό να συμβεί όταν υπάρχει ένας πράκτορας τους στην Na'erk, απότι αν οι ίδιοι προσπαθούσαν να επιβάλλουν άμεσα τη δύναμή τους. Κάτι τέτοιο θα είχε καταστροφικές συνέπειες για όσους ζουν εκεί αλλά πιθανότατα και για τους ίδιους, προκαλώντας την αντίδραση άλλων θεών και του Yerastu, που κρατά την ισορροπία μεταξύ τους. Οι περιπτώσεις τέτοιας άμεσης παρέμβασης είναι σπάνιες, αλλά έχω βρεθεί σε στιγμές που η δύναμη της πίστης ενός ιερέα είχε συγκρίσιμο αποτέλεσμα με την παρουσία ενός θεού.

Έπειτα, είναι η μαγεία του Veth. Ένας primordial, που κανείς δεν κατάλαβε πως κατόρθωσε να παραβιάσει τους κανόνες της υλικής διάστασης, και μπήκε μέσα σε αυτή. Έχω κάνει κάποια σενάρια, αλλά κανένα δεν μπορώ να το μοιραστώ με σιγουριά. Τιμωρήθηκε για το λάθος του, αλλά τον σκοπό του τον πέτυχε. Το κουφάρι του εκπέμπει ακτινοβολία η οποία βρίσκεται παντού πάνω στη Na'erk και έπειτα από αμέτρητα χρόνια έχει φτάσει βαθιά στο έδαφος μέσω κρυστάλλων, ley lines αλλά και στις υπόλοιπες διαστάσεις από Πύλες και Κατώφλια, τις μεταβατικές περιοχές που οδηγούν στις διαστάσεις αυτές. Για να μπορέσει κανείς να χρησιμοποιήσει τη μαγεία του Veth, χρειάζεται μελέτη. Να καταλάβει πως το κάθε συστατικό αντιδρά με αυτή: φύλλα, πετρώματα, λέξεις, κινήσεις: Μια πολύχρονη διαδικασία ακόμα και για τους πιο έξυπνους και μεθοδικούς. Σχολές ολόκληρες έχουν δημιουργηθεί για να κατανοήσουν τη δύναμή του, και το πραγματικό όριο της δύναμης ενός μάγου είναι η ίδια η κατανόηση της ακτινοβολίας αυτής. Ότι έχουν καταφέρει το κατάφεραν μόνοι τους, με συνεχή μελέτη και πειράματα. Εδώ να σημειώσω πως οι καταλύτες που χρησιμοποιούν, δηλαδή ένα ley line, ένα Veth Crystal, η ακόμα και ένα μαγικό αντικείμενο, συχνά έχουν δύναμη από μόνα τους, με αποτέλεσμα συχνά η δύναμη ενός μάγου να μην είναι εμφανής. Ακόμα χειρότερα, καταλύτης της δύναμης αυτής μπορεί να είναι ακόμα και το αίμα κάποιου, με αποτέλεσμα να έχουμε ανεύθυνα και άπειρα πλάσματα, "μύστες" που παράγουν μαγικά αποτελέσματα, με απρόβλεπτες συνέπειες για τους ίδιους και τους γύρω τους.  

Ειδική κατηγορία φαίνεται να αποτελή η Στοιχειώδης μαγεία. Για πολύ καιρό πίστευα πως δέν έχει κάποια αξιοσημέιωτη διαφορά από τη θεϊκη: ότι είναι απλώς κάποιοι θεοί της φύσης και των στοιχειών που θέλουν να επιβάλλουν τη θέλησή τους στη Na'erk και τέλος. Αλλά σύντομα διαπίστωσα πως κάτι τέτοιο δεν είναι μόνο επιπόλαιο, αλλά δεν αντιλαμβάνεται και την πραγματικότητα σωστα. Η Malahir και οι στοιχειακοί άρχοντες δεν έχουν απλώς αναπτύξει πολύ βαθιές ρίζες με την υλική διάσταση: Η ίδια τους η ύπαρξη είναι άμεσα συνδεδεμένη με αυτήν. Πνεύματα της φύσης και φαινόμενα του καιρού, των ζώων και των φυτών, που καμία σχέση δεν έχουν με εξώτερες δυνάμεις, αλλά πρόκειται για την ίδια τη γη που πατάμε, γεννηθήκαμε και ζούμε. Ακόμα και εγώ, που λείπω τον περισσότερο καιρό, μπορώ να εκτιμήσω πως οι εκφράσεις της μαγείας αυτής είναι πανίσχυρες και συχνά αυθόρμητες, κάτι που τις κάνει ακόμα πιο επικίνδυνες. Οι δρυίδες και οι σαμάνοι έχουν βρει ακόμα και Πράξεις που εκφράζουν την δύναμη αυτή, η γένεση των οποίων χάνεται στις χιλιετίες. Θα τολμούσα να πω ότι έχω δει και εγω Πράξεις, σε λάθος σημεία και για λάθος λόγους βέβαια, αλλά δεν είμαι ο κατάλληλος για να περιγράψω αυτό το θέμα περαιτέρω.  

Άφησα για το τέλος τη δική μου, τη μαγεία της Ψυχής. Αυτό που την κάνει τόσο ιδιαίτερη είναι ότι συνυπάρχει με όλες τις διαστάσεις. Η ψυχή αποτελεί τον αγωγό της, και η Πέμπτη διάσταση, αποτελεί ένα πεδίο μελέτης από μόνο της. Τα κομμάτια της αιθερικής διάστασης, το Dreamworld, η Utopia, το Shadow plane και το Null plane αποτελούν σημεία αστείρευτης δύναμης, που βρίσκονται παντού και πουθενά ταυτόχρονα. Ο καθένας από μας έχει και λίγο σκοτάδι μέσα του, έχει έναν προσωπικό κώδικα, και μπορεί να εκπροσωπεί μια κουκκίδα στην αιθερική διάσταση η ακόμα και πανίσχυρες οντότητες, απέθαντα πλάσματα, εφιάλτες ή άλλα πλάσματα που δεν θέλω να περιγράψω, και πιθανόν να μην μπορούσα ακόμα και να ήθελα. Τα συναισθήματα του καθενός, τα όνειρα, η δημιουργικότητα, η αυτογνωσία, αποτελούν όπλα τα οποία κάποιον φαινομενικά ανίσχυρο μπορούν να δράσουν πολλαπλασιαστικά, δημιουργώντας αποτελέσματα ίσως όχι τόσο εκθαμβωτικά, αλλά σίγουρα πολύ αποτελεσματικά. Η μαγεία της ψυχής για πολλούς δεν μπορεί να γίνει αντιληπτή, και συχνά αυτό υποδηλώνει την πνευματική τους σύγχυση. Υπάρχει και εδώ το περιθώριο κάποιος ανώριμος να χρησιμοποιήσει τα συναισθήματά του αυτά με καταστροφικό τρόπο, όμως η ίδια η δύναμη που μπορεί να παράξει λειτουργεί σαν δάσκαλος και οδηγός για όποιον είναι αρκετά τολμηρός να περιπλανηθεί στα μονοπάτια της Νόησης.

_ **Arothal, the Distant**_

