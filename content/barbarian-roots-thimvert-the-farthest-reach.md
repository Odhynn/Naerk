---
title: "Barbarian roots: Thimvert, the farthest reach."
date: 2016-11-10
author: sfakias
---

Οι βάρβαροι στις μέρες μας κατοικούν και ταξιδεύουν σε πολλά σημεία της
Jalarak. Οι ρίζες των περισσότερων από αυτούς όμως ξεκινούν από το Thimvert,
από τους νησιώτες πειρατές και επιδρομείς, μέχρι τους βόρειους του Korhond και
τις απομονωμένες φυλές του νότου.

Η ιστορία του Thimvert ξεκινά σχεδόν από το έτος 2500, την περίοδο δηλαδή που
οι νομαδικές φυλές του νότου, που κατοικούσαν σε ιγκλού και στους πάγους
έφτιαξαν πλοία τα οποία μπορούσαν να καλύψουν μεγάλες αποστάσεις και να
κουβαλήσουν αρκετές ντουζίνες πολεμιστές. Τότε, οι βάρβαροι του Thimvert
άρχισαν να εμπορεύονται και να λεηλατούν άλλες περιοχές και αυτό τους έδωσε τη
δυνατότητα να αναπτυχθούν και να εγκατασταθούν μόνιμα στο λιμάνι που σήμερα
είναι γνωστό ως Tublirk.

Αρχικά, οι επιδρομές μετα βίας έφταναν στον ισημερινό, αλλά αυτό έμελλε να
αλλάξει ξαφνικά. Ta γεγονότα του Winter's war οδήγησαν τη φυλή του γερακιού να
κάνει μια τεράστια διαδρομή πάνω στην παγωμένη θάλασσα, προκειμένου να
αποφύγει τους στρατούς της Fallhaunt. Με αρχηγό τον Yoll-Serok, μια μικρή
ομάδα επιβίωσε από την τεράστια αυτή πορεία και έφτασε στα σύνορα του High
Kingdom. Μετά το τέλος της επικής εκείνης μάχης, φήμες και τραγούδια άρχισαν
να διασπείρονται σε όλο το νότο, για παλάτια γεμάτα χρυσάφι και εύκρατες
εκτάσεις γεμάτες καλλιέργειες, καθώς και για μυθικά μαγικά και αντικείμενα με
ασύλληπτες χρήσεις.  
Δεν πέρασε πολύς καιρός αφού έλιωσαν οι πάγοι, και εμφανίστηκαν τα πρώτα
κατάρτια στις νότιες ακτές του High Kingdom. Άλλοι για εμπόριο, άλλοι για να
εξερευνήσουν, άλλοι να μεταναστεύσουν και άλλοι για να λεηλατήσουν, σταδιακά
από όλο και πιο πολλές φυλές ταξίδευαν βόρεια. Κάποιοι μάλιστα εγκαταστάθηκαν
σε κάποιες ακτές, παίρνοντας γη με αντάλαγμα να τη φυλάνε από τους επιδρομείς:
Αυτές οι φυλές ονομάστηκαν Erstali, και για πολλούς αυτό είναι προσβολή, γιατί
αυτοί παράτησαν την παράδοσή τους και τα έθιμά τους και προσαρμόστηκαν στους
νόμους της Cultaria.  
Όσο για τους υπόλοιπους, υπήρξε μια μερίδα που κατευθύνθηκε στην βορειοδυτική
θάλασσα, και αποίκησε διάφορες νησίδες. Από αυτούς, κάποιοι έφτασαν μέχρι το
Βορρά, ενώ άλλοι στράφηκαν στην πειρατεία. Τέλος, μια ομάδα πλανήθηκε ακόμα
πιο δυτικά, για να σχηματίσει αποικίες στην Athalahr.  
Όταν έγινε ο εμφύλιος πόλεμος των αδερφών, πολλές φυλές εκμεταλλεύτηκαν την
ευκαιρία για να λεηλατήσουν τις ακτές του High Kingdom. Πολλές φορές, μάλιστα,
ήρθαν αντιμέτωποι με τα αδέρφια τους, που φρουρούσαν τις ακτές. Οι επιδρομές
αυτές κράτησαν αρκετά χρόνια, μέχρις ότου το κράτος της Imtaria να συμμαχήσει
με τους Finnfolk και να δώσουν τεράστια πλεονέκτηματα και αριθμούς στο στόλο
τους.  
Πλέον, οι κάτοικοι του Thimvert είναι οι μόνοι που κάνουν συστηματικά μαζικές
επιδρομές, και είναι γνωστοί παντού ως Thimvertagg. Οι υπόλοιπες φυλές που
βλέπουν εχθρικά τις πολιτισμένες χώρες αρκούνται στο πλιάτσικο και σε μικρής
εμβέλειας ληστείες ή πειρατείες. Ωστόσο, οι αντιπαλότητες μέσα στην Ενδοχώρα
δεν έχουν δώσει χρόνο στην Imtaria, που είναι το βασικό θύμα των επιδρομών, να
οργανώσει μια ολοκληρωμένη επίθεση εναντίον τους. Το σίγουρο βέβαια είναι πως
αν γίνει ποτέ τέτοια κίνηση, οι φυλές αντιμετωπίζουν ολική καταστροφή, σκλαβιά
η ξενιτιά για μια ακόμα φορά.  


[![](https://4.bp.blogspot.com/-RNcK3qOYYeE/WF1Jylmp3_I/AAAAAAAAAHE/qshXLzB8LgQN5nXeU6bUspS_1ThZIGNMQCLcB/s320/Map%2B%25285%2529.jpg)](https://4.bp.blogspot.com/-RNcK3qOYYeE/WF1Jylmp3_I/AAAAAAAAAHE/qshXLzB8LgQN5nXeU6bUspS_1ThZIGNMQCLcB/s1600/Map%2B%25285%2529.jpg)



