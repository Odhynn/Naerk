---
date: 2019-03-19
author: sfakias
---
# A Curious Disappearance

Ως μέλος του Syvorms Chartographic Society και ξάδερφη του νέου αυτοκράτορα
Nalangis ΙΙ, η Melissa είχε ελεύθερη πρόσβαση σε όλες τις βιβλιοθήκες της
Imtaria. Παράλληλα, είχε ταξιδέψει σε όλες σχεδόν τις χώρες της Palaurim και
είχε ιδιαίτερο ενδιαφέρον για τα ιστορικά βιβλία. Η Melissa είχε μεγαλώσει στο
Vaedar, αλλά δεν είχε κάποια υποχρέωση στη διακυβέρνηση, και οι γονείς της την
ώθησαν από μικρή να ασχοληθεί με τις τέχνες. Ήδη από μικρή, ήταν ανάμεσα στις
καλύτερες και ομορφότερες χορεύτριες του παλατιού, και πολλοί άρχοντες ζήτησαν
από τους γονείς της το χέρι της.



Όμως, η Melissa τους έβγαλε όλους νωρίς από τον κόπο. Αφοσιώθηκε στην πίστη,
σε ένα ναό της Nahema. Εκεί άρχισε να ασχολείται συστηματικά με τις
βιβλιοθήκες και τα γραπτά κείμενα, ενώ ταυτόχρονα έμαθε να πολεμάει και έδωσε
όρκο να προστατέψει όλα τα έργα τέχνης και τα ιστορικά κειμήλια. Και το ταξίδι
της συνέχισε με τον ίδιο τρόπο, ενώ σταδιακά άρχισε να ταξιδεύει συνέχεια και
να απαρνιέται τα πλεονεκτήματα της αριστοκρατικής ζωής, αν και παρέμενε
σεβαστή απ'όλους όπου κι αν πήγαινε.



Δεν πέρασαν πάρα πολλά χρόνια όταν συνειδητοποίησε πως κάτι πήγαινε στραβά. Σε
τουλάχιστον τέσσερις διαφορετικές πόλεις που είχε επισκευθεί τουλάχιστον δύο
φορές, διαπίστωσε πως έλειπαν από τις βιβλιοθήκες ιστορικά έγγραφα που
περιέγραφαν γεγονότα προηγούμενων χιλιετιών. Κάπως έτσι άρχισε να ψάχνει τι
ακριβώς είχε συμβεί, καθώς όποιος εξαφάνιζε αυτά τα ντοκουμέντα έμοιαζε να
κάνει πολύ συστηματική δουλειά. Ήρθε σε επαφή με τους ιερείς του Hansa, αλλά
δεν ήξεραν κάτι. Αρκετοί εξοργίστηκαν με το τι είχε συμβεί, και ορκίστηκαν να
βοηθήσουν τη Melissa με όποιον τρόπο μπορούσαν, καθώς η αποστολή τους ήταν η
διατήρηση και η διάδοση της γνώσης.



Οι πιθανότεροι ύποπτοι που μπορούσε να κατονομάσει η Melissa ήταν τρεις. Στην
πρώτη περίπτωση, είχαν να κάνουν με κάποια κλίκα του Steenar, που ήθελε να
εξαφανίσει ένα άβολο για αυτήν κομμάτι της γνώσης, που πιθανό να συνδεόταν με
αυτούς. Στη δεύτερη περίπτωση, συγκεκριμένοι ευγενείς ήθελαν είτε να
ενισχύσουν την προσωπική τους συλλογή, είτε να βελτιώσουν τη γνώμη που είχε
κάποιος για την οικογένειά τους, απομακρύνοντας τις κακό παρελθόν τους. Στην
τρίτη περίπτωση, κάποια συνωμοταξία πιστών του Yast ή του Amehan είχε συμφέρον
με το να φύγουν από το ιστορικό συνεχές κάποιες από τις χειρότερές τους
πράξεις.



Σε κάθε περίπτωση, η Melissa ίδρυσε άμεσα μια κυρίως μυστική οργάνωση
προκειμένου να μπορέσει να προστατέψει τις βιβλιοθήκες από αυτούς τους κλέφτες
και να μπορέσει να τους ξεσκεπάσει. Η πρώτη μάζωξη έγινε το έτος 4812 και
ονομάστηκε Order of the Scroll. Με τη βοήθεια των ιερέων του Hansa, του
Sigard, της Nahema και διάφορων βιβλιοθηκάριων, σύντομα καταγράφηκε το μέγεθος
των απωλειών σε κείμενα, που ξεπερνουσαν τα εκατό κομμάτια. Ταυτόχρονα, μέσα
σε λίγα χρόνια, οι Order of the Scroll ξεπέρασαν σε αριθμό τους οκτακόσιους,
με πολλούς πράκτορες τους να βρίσκονται σχεδόν σε όλες τις μεγάλες πόλεις της
Palaurim.

