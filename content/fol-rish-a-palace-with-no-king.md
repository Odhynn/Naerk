---
date: 2019-09-08
author: sfakias
---
# Fol'rish: A Palace with no King

Tο έτος 1893, μια ομάδα μάγων αποστάτησε από το Twilight Veil. Οι λόγοι της
αποχώρησης τους έμοιαζαν κρυφοί αρχικά, αλλά σταδιακά γνωστοποιήθηκαν. Ο
Arothal έλειπε για πολλές δεκαετίες από τις Σπηλιές του Kansdar, και έτσι είχε
δώσει με την απουσία του το δικαίωμα να δημιουργηθούν πολλές αιρέσεις.
Διάφοροι μάγοι και μάγισσες άρχισαν να πειραματίζονται με βασανιστήρια και με
blood magic, ενώ δεν δίστασαν να έρθουν σε επικοινωνία με τον Fiendish Lord
Molhur για να τους μάθει ισχυρότερες τελετές. Όλα αυτά ξεπερνούσαν ακόμα και
τα μεγάλα όρια ανοχής του Twilight Veil, και έτσι σύντομα όλοι τους
αποκυρήχθηκαν και εκδιώχθηκαν από τη σπηλιά.



Καθώς πλέον κανείς δεν τους εμπόδιζε να ασχοληθούν με τις απαγορευμένες τους
τελετές και ξόρκια, σύντομα οι αποστάτες άρχισαν να αποκτούν όλο και
περισσότερη δύναμη. Δεν έβαλαν κανένα ηθικό εμπόδιο στη δύναμή τους, και
άρχισαν να καλούν Asura και να καταστρέφουν χωριά. Σκότωναν τους αιχμάλωτους
σε τελετές για να πάρουν περισσότερη δύναμη, και μόλις μάζεψαν αρκετή
επιτέθηκαν σε μεγαλύτερους οικισμούς. Προχώρησαν στα βορειοανατολικά, προς την
τούνδρα, και εισέβαλαν στο Guldak. Έπιασαν με ξόρκια όλους τους κατοίκους
ανεξαιρέτως και τους θυσίασαν σε μια φρικιαστική τελετή, που περιλάμβανε πολλά
άγρια βασανιστήρια.



Ωστόσο, η ομάδα αυτή των αποστατών δεν ήταν συμπαγής. Ο κάθε μεμονωμένος μάγος
είχε τα δικά του κίνητρα, και τα ιεραρχούσε πολύ υψηλά. Αυτό ισχύει και για το
ξωτικό μάγο Υlamir, o οποίος διαφωνούσε με την αλόγιστη χρήση αυτής της
μαγείας και δεν του άρεσαν οι μαζικές σφαγές. Στα κρυφά, επισκέφτηκε το
Volanir και αφού είπε στα ξωτικά εκεί τι συνέβη στο Guldak, τους είπε πως οι
ίδιοι θα ήταν ο επόμενος στόχος εάν δεν απαντούσαν. Ενώ αρχικά τα ξωτικά τον
υποπτεύθηκαν και τον αιχμαλώτισαν, γρήγορα οι ανιχνευτές τους επιβεβαίωσαν τα
λόγια του. Πράγματι, οι φρικαλεότητες που είχαν διαπράξει οι αποστάτες είχαν
μαθευτεί, ενώ είχαν καλέσει και άλλα Asura και κατευθύνονταν προς το Volanir.



Τα ξωτικά, πιεσμένα, ελευθέρωσαν υπό συνθήκες τον Ylamir για να τους βοηθήσει.
Σε ένα βαλτότοπο πριν το δάσος, εν ονόματι Bladdar, συγκέντρωσαν τις δυνάμεις
τους και κρύφτηκαν, περιμένοντας τον στρατό να φανεί. Οι δρυίδες τους, με τη
βοήθεια του Ylamir, έκαναν τα ξωτικά αόρατα: και οι μάγοι με τα Asura
πλησίασαν επικίνδυνα κοντά. Όταν ο πρώτος από αυτούς κατάλαβε πως κάτι πήγαινε
στραβά, ήταν ήδη πολύ αργά: ο κλοιός είχε κλείσει. Τα ξωτικά επιτέθηκαν από
κάθε κατεύθυνση, ενώ ο Ylamir τους είχε δώσει μαγικά βέλη που εμπόδιζαν τη
χρήση ξορκιών σε όποιον καρφώνονταν. Ένα σμήνος από αυτά έπεσε πάνω στους
μάγους, ενώ δρυίδες-λύκοι και πάνοπλοι πολεμιστές όρμησαν να πολεμήσουν σώμα
με σώμα τα Asura. O Ylamir έπλεξε φονικές γητειές που τις στόχευσε στους
ισχυρότερους μάγους, καθώς γνώριζε πολύ καλά τις αδυναμίες τους. Σύντομα οι
επιτηθέμενοι βρέθηκαν ακέφαλοι.



Οι περισσότεροι μάγοι γρήγορα τέθηκαν εκτός μάχης, πέρα από ελάχιστους που
πρόλαβαν να χρησιμοποιήσουν μαγεία τηλεμεταφοράς. Τα Asura όμως ήταν πολλά,
και οι απώλειες των ξωτικών ήταν μεγάλες. Ο Ylamir γρήγορα ξέμεινε από ξόρκια,
και το ίδιο και οι δρυίδες, πολλοί από τους οποίους ήταν βαριά τραυματισμένοι.
Τα Asura γενικά δεν φοβούνται τον θάνατο και θεωρούν τον πόνο ηδονή, επομένως
πολεμούσαν μέχρι τελικής πτώσης, με ρυθμούς που γρήγορα έκαναν και τους
γενναιότερους πολεμιστές να χάνουν το σθένος τους. Ο Ylamir σύντομα βρέθηκε να
προσπαθεί να κάνει απόκρυφες επικλήσεις για να πάρει επιπλέον δύναμη,
απευθυνόμενος στις πράξεις. Η μια μετά την άλλη όλες των αγνόησαν, εκτός απο
την Fallfaunt, που ήταν αρκετά βόρεια για να της τραβήξει το ενδιαφέρον. Μια
Rusalka εν ονόματι Almefis, απεσταλμένη της, αναδύθηκε από τα νερά και του
είπε πως μπορόυσε να βοηθήσει, αλλά η παρέμβασή της απαιτούσε ένα κόστος. O
Ylamir το επεξεργάστηκε βιαστικά και βρήκε μια λύση.



Σήκωσε τα χέρια του και άρχισε να ψέλνει ένα πανίσχυρο ξόρκι, με τα μάτια του
να έχουν γίνει γαλάζια. Παγωμένος αέρας σηκώθηκε, και περικύκλωσε όλο τον
σατανικό στρατό. Μέσα σε λίγες στιγμές, όλοι τους είχαν γίνει παγοκρύσταλλα,
που θρυματίστηκαν μόλις τα χτύπησαν οι πολεμιστές. Η μάχη είχε τελειώσει. Ο
Ylamir αποθεώθηκε από τα ξωτικά και έγινε δεκτός στην πόλη με όλες τις τιμές:
Ο ίδιος δεν ησύχασε, όμως, γιατί ήξερε πως έπρεπε να ολοκληρώσει το χρέος του
προς την Fallfaunt. Μια βδομάδα μετά, επέστρεψε στο πεδίο της μάχης, και
άρχισε να επικαλείται νεκρομαντικά ξόρκια. Σύντομα, όλοι οι μάγοι και τα Asura
που είχαν πέσει εκεί σηκώθηκαν σαν απέθαντοι, χωρίς βούληση, και μαζεύτηκαν
γύρω του.



Με απόλυτη μυστικότητα, ο Ylamir τους οδήγησε στο Hoss, με τη βοήθεια της
Almefis, που ήξερε τα μέρη. Προχώρησαν ανατολικά, μέχρι που βρήκε ένα σημείο
που του άρεσε, για να χτίσει ένα φόρο τιμής στη θεά: Ένα κάστρο στο όνομά της.
Όλοι οι απέθαντοι άρχισαν να δουλεύουν χωρίς διακοπή, και ο Ylamir
χρησιμοποίησε τα ξόρκια του για να τελειοποιήσει το έργο τους. Πέτρες, παγοι,
κρύσταλλοι, τοπάζια και σμαράγδια ήταν τα βασικά του υλικά. Καμάρες και
κολώνες σε τεράστια ύψη σχηματίστηκαν σταδιακά, ενώ κάποια κρύσταλλα
φτιάχτηκαν με τα δάκρυα της Almefis, που έσταζαν επί μέρες.



Δέκα ολόκληρα χρόνια έκανε να ολοκληρωθεί, όμως εν τέλει ο Ylamir έμεινε
ικανοποιημένος με το αποτέλεσμα. Αποσύρθηκε στα δωμάτιά του με τη Almefis, και
έδωσε στο παλάτι το όνομα Fol'rish, το Λευκό Θαύμα. Τότε ήταν που η Rusalka
εισέπραξε το τελικό χρέος του μάγου: Αφού πήρε τον σπόρο του, τον σκότωσε και
πήρε την καρδιά του για την Fallfaunt. Την τοποθέτησε στο κέντρο του παλατιού,
και αυτό άρχισε να λάμπει με ένα γαλάζιο φως, καθώς η καρδιά είχε γίνει πλέον
πανίσχυρο μαγικό αντικείμενο με τεράστια δύναμη. Και η Almefis έγινε ο
καστελλάνος του Fol'rish, με τους απέθαντους να την υπηρετούν, ενώ για το
παιδί της δεν μαθεύτηκε ποτέ τίποτα: αν και πολλοί πιστεύουν πως πρόκειται για
τη μάγισσα που ξεκίνησε το Winters War.

