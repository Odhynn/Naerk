---
title: "Fifth Dimension: The Portals"
date: 2020-06-07
author: sfakias
---

Καθώς τα αρχαία χρόνια η Malahir άρχισε να εξαπλώνει την επιρροή της στην
υλική διάσταση, διαπίστωσε πως ο χώρος δεν συνεχιζόταν εκεί το ίδιο με τον
τρόπο που συνέβαινε αυτό στο Evergrowing Forest. Ζώα, πράξεις και αερικά
πηγαινοερχόντουσαν στα χαλαρά ορισμένα σύνορα των δύο διαστάσεων, αλλά συχνά
από γειτονικά σημεία του Evergrowing Forest κατέληγαν σε εντελώς διαφορετικά
στο Material Plane.



Αυτό σταδιακά έγινε πιο προβλέψιμο καθώς οι εποχές και το κλίμα
σταθεροποιήθηκε. Από ζεστό ή τροπικό σημείο του Evergrowing Forest κατέληγε
κανείς σε αντίστοιχα τροπικό δάσος κοντά στον Ισημερινό, και αντίστοιχα για
εύκρατες και πολικές περιοχές. Οι πράξεις, τα περισσότερα αερικά και τα ζώα
δεν ενδιαφέρονταν για τις μετακινήσεις αυτές, και συχνά άλλαζαν διάσταση χωρίς
να το καταλαβαίνουν: Σύντομα όμως εμφανίστηκαν άλλα πλάσματα, όπως δρυίδες,
σάτυροι και άλλα αερικά με πονηρές ή δολοφονικές βλέψεις. Όταν άρχισαν να
ανακαλύπτουν όλα αυτά τα περάσματα, σύντομα άρχισαν να πηγαινοέρχονται
ανενόχλητοι: Συχνά για καταφύγιο στο Evergrowing Forest, και έπειτα για να
κάνουν τις βρωμοδουλειές τους σε οποιοδήποτε σημείο της Υλικής διάστασης είχαν
πρόσβαση. Υπήρχαν περιπτώσεις δολοφόνων και ληστών που είχαν μέσα σε ένα μήνα
πολλαπλά θύματα σε Zelgerosh, Markesh και Νgamui και έφευγαν ανενόχλητοι.



Αρκετοί δρυίδες κατάλαβαν πως οι πράξεις αυτών των ανεύθυνων εγκληματιών
έθεταν σε κίνδυνο όλη τη φυσική ισορροπία. Το ποτήρι ξεχείλισε όταν ένας από
αυτούς, ένα κατάμαυρο αερικό γνωστό ως Maer'mora. Θύμα προδοσίας από τους
όμοιούς του, ήταν ένα καρβουνιασμένο πλάσμα που άρχιζε πυρκαγιές τόσο στην
υλική διάσταση όσο και στο Evergrowing Forest. Όταν όμως οι δρυίδες πήγαν να
το αντιμετωπίσουν, τους απέφυγε: και ακόμα περισσότερο, κατάφερε σταδιακά να
μαζέψει και άλλους διωκόμενους με το μέρος του: σύντομα έγιναν γνωστοί ως
Thorny Passage.



Οι κύκλοι των δρυίδων σχεδόν ομόφωνα άρχισαν να αντιστέκονται στο Thorny
Passage, αλλά στις περισσότερες μάχες αυτοί απλά ξεγλιστρούσαν. Τότε, ο
Oliven, ένας από τους ανώτερους δρυίδες, πρότεινε να βρούν όλα τα portals και
να τα σφραγίσουν, γιατί μόνο έτσι θα μπορούσε να περιοριστεί το κακό. Έτσι,
δρυίδες και δασοφύλακες, με τη βοήθεια των Vel Rezal και των ξωτικών βρήκαν
ένα ένα τα περισσότερα portals: Σε κουφάλες δέντρων, σε λίμνες, σε οάσεις, σε
σπηλιές και σε ρίζες. Κάποια τα έκλεισαν οριστικά, κάποια τα σφράγισαν και σε
κάποια όρισαν προστάτες ή φύλακες από το φυσικό κόσμο ή από τις νεότερες φυλές
των ανθρώπων ή άλλων.



Οι πύλες αυτές ήρθαν εκ νέου στο προσκήνιο μετά το Vethfall. Οι παραδοσιακοί
μαγικοί τρόποι τηλεμεταφοράς και αλλαγής διαστάσεων άρχισαν να αποτυχαίνουν,
με αποτέλεσμα η αξία τους να είναι τεράστια. Αντίστοιχα, οι  Thorny Passage,
που είχαν επιβιώσει και είχαν ξεχαστεί, ξανάρχισαν να ταλαιπωρούν ταξιδιώτες
και να αποκτούν δύναμη από τις λιγοστές πύλες που είχαν σε κρυφά μέρη υπό τον
έλεγχό τους.

