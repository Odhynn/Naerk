---
title: "Gods of Na'erk: Tarov, the Mountain Root."
date: 2017-08-24
author: sfakias
---

Σε πολλές περιοχές του βορρά μπερδεύουν την Tarov για την Gibba, την Elemental
Lady of Earth. Αυτό δεν είναι τυχαίο, καθώς και οι δύο έχουν αναφορά στην
δύναμη της πέτρας και της γης, ενώ η Tarov δεν εμφανίζεται συχνά, όπως τα
υπόλοιπα Aspects, και όποτε το κάνει, παίρνει τη μορφή σκατζόχοιρων, ποντικιών
και μυρμηγκιών και σπάνια τραβάει ιδιαίτερη προσοχή. Άλλες φορές παίρνει τη
μορφή χερσαίας χελώνας, με την οποία είναι περισσότερο γνωστή, αλλά και πάλι
οι περισσότεροι συχνά την μπερδεύουν για πέτρα, καθώς σπάνια παρεμβαίνει σε
καταστάσεις και προτιμάει να παρακολουθεί για μεγάλα διαστήματα προτού δράσει.



H Tarov πρωτοεμφανίστηκε όταν ο Volrek άρχισε να γιγαντώνεται απότομα. Το
πανάρχαιο δέντρο του Evergrowing Forest, αναπτυσσόταν με γρήγορους ρυθμούς,
και κάποια στιγμή λέγεται πως οι ρίζες του μπήκαν βαθιά μέσα στο έδαφος. Το
δέντρο για να συντηρηθεί είχε ξεπεράσει υπογείως τα φασματικά όρια του
Evergrowing Forest και οι ρίζες του πέρασαν στο Elemental Ring. Το κομμάτι
αυτό όμως απόκτησε δική του συνείδηση και νοημοσύνη, καθώς προχωρούσε βαθιά
μέσα στο χώμα και την πέτρα.



Οι ρίζες της Tarov συνέχισαν να διογκώνονται, και η παρουσία της έμεινε για
πολύ καιρό κρυφή στους περισσότερους. Έσκαψε βαθιά, έγινε ένα με το χώμα και
σύντομα κατέλαβε ένα ολόκληρο κομμάτι στο δακτύλιο. Η δύναμή της αυτή δεν
μπορούσε να αφήσει ανέπαφη την υλική διάσταση, καθώς η ουσία της σύντομα
ενυπήρχε την πέτρα και τα βράχια. Στην υλική διάσταση, εμφανίζεται με αμυδρές
κίτρινες γραμμές σε συγκεκριμένα σημεία, γνωστές και ως Ley Lines. Αυτές
ουσιαστικά αποτελούν φλέβες που περνούν από πετρώματα και συμπαγείς ορυκτούς
σχηματισμούς και διαμορφώνουν ένα πελώριο δίκτυο στο υπέδαφος, το οποίο
απαντάται κυρίως σε ορισμένα σημεία στα Deeps.



Όσοι έχουν την εύνοια της, ή των άλλων θεών που δουλεύουν και σέβονται την γη,
μπορούν να αντιληφθούν σε βάθος τα Ley Lines και να αντλήσουν δύναμη από το
δίκτυο αυτό. Ανάμεσα σε αυτούς είναι χτίστες που θέλουν να αυξήσουν την αντοχή
και την στατική των κατασκευών τους, κυρίως νάνοι και άνθρωποι· είναι ιερείς
που θέλουν να χαράξουν ρούνους στο έδαφος, η σαμάνοι και δρυίδες που φτιάχνουν
μενιρ για προστασία και για δύναμη· είναι τεχνίτες και δημιουργοί πέτρινων και
μεταλλικών αντικειμένων, που διαπιστώνουν τις ικανότητες και τα προϊόντα τους
ενισχυμένα στα σημεία αυτά· είναι λιγοστοί ορειβάτες στις βουνοκορφές, που
βρίσκουν μέσα από τα σημεία αυτά τη δύναμη για να συνεχίσουν την πορεία τους.  

Ακόμα και οι ίδιοι οι μαγικοί ρούνοι έχουν την προέλευσή τους από την Tarov.
Οι μαγικοί κύκλοι προστασίας στο έδαφος, τα γράμματα για καλοτυχία σε γωνίες
κτηρίων, τα ιδεογράμματα σε όπλα και πανοπλίες, οι τελετές στα σιδηρουργεία
και οι εκρηκτικές παγίδες που χαράζονται στο έδαφος, όλα βασίζονται στη λογική
ότι τα γράμματα αυτά, στο σημείο που χαράζονται, μπορούν να λειτουργήσουν ως
αγωγός για την διοχέτευση της μαγικής ενέργειας και της ακτινοβολίας του Veth.
Αυτό εξηγεί ταυτόχρονα το πως συνεχίζει να υπάρχει μαγεία, έστω και
περιορισμένα, βαθιά κάτω απ΄οτο έδαφος, και σε διάφορα ανεξερεύνητα και
απομονωμένα μέρη του κόσμου.  

Tέλος, συχνά τα πλάσματα στα βάθη των Deeps, ειρηνικά και μη, κυριολεκτικά
τρέφονται με την δύναμη αυτών των φλεβών, πολλές φορές μένοντας στο ίδιο
σημείο και άλλοτε αποδημώντας από κόμβο σε κόμβο. Υπάρχει η υπόνοια από
πολλούς ότι ακόμα και τεράστια πλάσματα, όπως το Klivichkie, χρησιμοποίησαν τα
Ley Lines για να τραφούν και να ισχυροποιηθούν. Από την άλλη, είναι πιθανόν η
ύπαρξη τέτοιων ξενιστών να είναι και ο παράγοντας που περιορίζει την αλόγιστη
ανάπτυξη των φλεβών.



Όσο για την Gibba, η δράση της Tarov έδωσε ένα νέο νόημα στην ύπαρξή της, και
έτσι ενστερνίστηκε την ύπαρξή της και τις παρεμβάσεις της. Μετά το Ghost War,
όταν η Tarov έμεινε στο Material Plane για μεγάλο διάστημα, βρήκε την επιρροή
της ενισχυμένη, και οι φλέβες της πλέον βρίσκονται σχεδόν σε κάθε οροσειρά και
σε κάθε μεγάλο σπηλαιακό συγκρότημα και στο μεγαλύτερο μέρος των Deeps.
Ωστόσο, τις περισσότερες φορές οι ταξιδιώτες περνούν δίπλα από τα μέρη αυτά
και δεν αντιλαμβάνονται καν την ύπαρξη των φλεβών.

