---
title: "Vethralls: Mysteries of the Depths"
date: 2019-11-12
author: sfakias
---

Ελάχιστα είναι γνωστά για τους Vethralls, δημιουργήματα του Veth. Οι
περισσότεροι τους μπερδεύουν με τους Vethians, και συχνά είναι αρκετό για
αυτούς να πουν "περίεργα μεγάλα τέρατα" και η περιγραφή αυτή ικανοποιεί τους
περισσότερους.



Η αλήθεια όμως είναι αρκετά διαφορετική. Ξεκινάει με το ότι οι Vethralls δεν
ακολούθησαν τους Vethians όταν δημιούργησαν τα Zinctizuctra, και περισσότερο
από ανάγκη συνεργάζονταν μεταξύ τους παρά από αναγκαιότητα. Οι Vethralls
βρήκαν καταφύγιο στα Τάρταρα, με οδυνηρές συνέπειες, και δεν απέκτησαν ποτέ
δικό τους σπίτι, καθώς ακόμα και εκεί κυριάρχησαν τα Vulga και τα Erevi. Δεν
είχαν πρόσβαση στις ψυχές και επομένως δεν μπόρεσαν ποτέ να αυξήσουν τους
αριθμούς τους. Οι Vethralls είναι καταδικασμένοι να πεθάνουν ένας προς ένα, αν
και είναι σχεδόν αδύνατον αυτό με φυσικά αίτια.



Και αυτό γιατί οι Vethians έχουν διατηρήσει στο έπακρο τη δύναμη που είχαν από
τα αρχαία χρόνια: Τεράστια όντα, που αντιβαίνουν σε κάθε νόμο της φύσης, με
πληθώρα υπερφυσικών δυνάμεων. Έμαθαν μόνοι τους να προσαρμόζονται στο
περιβάλλον τους καλύτερα από οποιονδήποτε, και έμαθαν να κρύβονται. Ο κόσμος
τους ξέχασε, και αυτοί χώθηκαν στα βαθύτερα μέρη των Ταρτάρων, βρίσκοντας λίγο
νόημα στον κόσμο πέρα από το να προξενούν καταστροφές σε ότι ήταν κοντά τους.



Κάποιοι ωστόσο ξέμειναν στον Veth. Μπόρεσαν να αντέξουν τις άγριες συνθήκες
του δορυφόρου, και έφτασε η ώρα να έρθουν ξανά στο προσκήνιο. Με το Vethfall,
η κοσμική ενέργεια που έπεσε στη Na'erk άνοιξε μια πύλη που επέτρεψε σε αυτά
τα πλάσματα να περάσουν στον κρατήρα και να αρχίσουν τα πρώτα τους βήματα σε
έναν καινούργιο κόσμο.



Οι Vethralls είναι βίαιοι, επικίνδυνοι και απρόβλεπτοι γιατί οι περισσότεροι
κανόνες του κόσμου δεν εφαρμόζονται σε αυτούς. Δεν μπορεί κάποιος να πει πως
είναι χαοτικά στοιχεία, γιατί δεν γνωρίζουν τι είναι ο νόμος. Δεν καταπίεσε
κανένας την ελευθερία τους, επομένως δεν μπαίνουν σε διλήμματα ηθικής: Δεν
εκβιάζονται και δεν παίρνουν το μέρος κανενός. Οι Vethralls χαράζουν το δικό
τους, βαρύ, αποτύπωμα στον κόσμο, και στο πέρασμά τους είναι αδύνατο κανείς να
προβλέψει τι θα συμβεί. Κάποιοι τους θεωρούν έμβρυα, που μαθαίνουν με τον
καιρό: άλλοι κρατούν απόσταση, σεβόμενοι την τεράστιά τους δύναμη. Κανείς δεν
ξέρει όμως τι θα γίνει αν αυτοί στον κρατήρα στη Mherg Taiga έρθουν σε επαφή
με τα αδέρφια τους από τα Τάρταρα. H δύναμη των πρώτων σε συνδυασμό με την
εμπειρία των δεύτερων μπορεί να προκαλέσει καταστροφικά αποτελέσματα και να
τραντάξει τα θεμέλια της ύπαρξης.

