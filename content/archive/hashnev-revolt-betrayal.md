---
title: "Hashnev: Revolt & Betrayal"
date: 2018-05-08
author: sfakias
---

To έτος 4817, στην πρωτεύουσα την Arbader, το Hashnev, έλαβαν χώρα μια σειρά
από ιδιαίτερα αμφιλεγόμενα και ασυνήθιστα γεγονότα. To Hashnev είχε επιλεχθεί
σαν το μέρος στο οποίο  θα συνεδρίαζε η Palaurim για τρεις εβδομάδες. Στο
επίκεντρο της κουβέντας ήταν οι πολεμικές αποτυχίες, τόσο της Ναυμαχίας της
Ομίχλης όσο και την συντριπτική ήττα στο Paraselt από την όσο ειρωνικό και αν
ακούγεται, "Ηττημένη στρατιά". Η συζήτηση έγινε με πολλά ευτράπελα και με την
απουσία του ναύαρχου της Palaurim, του Naroth από το Urdankh.



Απέναντι σε αυτή την κατεύθυνση, κανείς δεν ήθελε να πάρει τις ευθύνες που του
αναλογούσαν. Οι στρατηγοί ύψωναν το δάκτυλο και έδειχναν ο ένας τον άλλον, ενώ
το Whistor και η Oromil απειλούσαν οτι θα σταματούν να ανεφοδιάζουν το στρατό
αν αυτός δεν έφερνε αποτελέσματα. Την εσωστρέφεια της κουβέντας εμπόδισαν
συγκεκριμένα άτομα, κυρίως Επίτροποι από το Zolkar, τo Urdankh και την Oromil.
Η διαδικασία βέβαια αυτή δεν ήταν καθόλου εύκολη, και κανείς δεν τιμωρήθηκε
για τις αποτυχίες αυτές, αλλά τουλάχιστον μπόρεσε να εφαρμοστεί ένα σχέδιο το
οποίο θα θωράκιζε τις χώρες στα βόρεια και ανατολικά από μελλοντικές
επιθέσεις.



Ο ναύαρχος Naroth γύρισε την τελευταία μέρα του συμβουλίου. Επέρριψε ευθύνες
σε διάφορους στρατηγούς και Επίτροπους, ενώ κατηγόρησε το βασιλιά του Hashnev
ότι προσπάθησε να τον δολοφονήσει, ότι είχε σαμποτάρει το στόλο και ότι άργησε
γιατί κρυβόταν από τους δολοφόνους του. Ο βασιλιάς Oodas αμύνθηκε λέγοντας ότι
υπογραφή είχε βάλει ένας γραμματέας του που τον είχε καθαίρεσει γιατί τον
θεωρούσε ύποπτο. Όμως αυτό το περιστατικό δεν έμοιαζε και τόσο αποκομμένο από
μια σειρά από άλλα.



Γιατί, στο Hashnev εκείνη την περίοδο συγκρούονταν υπογείως δύο πανίσχυρες
ομάδες δολοφόνων: οι Crimson Steel και το Order of the Cave. Οι δεύτεροι
μάλιστα θεωρούνταν ύποπτοι και για την προσπάθεια δολοφονίας του Naroth.
Ταυτόχρονα, γίνοντουσαν απόπειρες δολοφονίας και σε άλλους Επίτροπους που
εξέφραζαν μια πιο αιρετική άποψη στο συμβούλιο της Palaurim. Και μέσα σε όλα
αυτά, προτάθηκε η κατάργηση της σκλαβιάς στις χώρες της Palaurim, μια θέση η
οποία πέρασε, καθώς τα κυκλώματα σκλαβιάς δρούσαν στο σκοτάδι και δεν είχαν
νομιμοποίηση από τους περισσότερους, ενώ κανείς δεν ήθελε να παραδεχθεί
ανοιχτά ότι η δουλεία είναι αποδεκτή.



Ήδη, πολλοί ακόνιζαν τα σπαθιά τους και ήταν έτοιμοι να σφαγιαστούν μεταξύ
τους, αλλά δύο ακόμα γεγονότα γενίκευσαν την αβεβαιότητα στην πόλη. To πρώτο
ήταν η δολόφονία του αρχιερέα του Sergonial, του Alkar του Μαύρου και η
αντικατάστασή του από τον Ternath Inkblood, έναν ιερέα και δικηγόρο ο οποίος
έμελλε να προτείνει πολλές μεταρρυθμίσεις και είχε θέση και εντός του
συμβουλίου. Ενίσχυσε τη δύναμη του ναού και έκανε εκκάθαρση διάφορων
κατασκόπων που συνεργάζονταν με το βασιλιά και το Order of the Cave.
Μετέπειτα, ο Ternath τοποθετήθηκε ως Επίτροπος στο Hashnev με εξουσιοδότηση να
μπει ένα τέλος στο χάος που επικρατούσε στην πόλη, καθώς και το να καλυφθούν
κάποιες φορολογικές υποχρεώσεις της Arbader.



Το δεύτερο ήταν ότι ο πρίγκιπας Marlyk Withaz, ο γιος του δολοφονημένου
βασιλιά Laorwick, είχε επιστρέψει στην πόλη και ήθελε εκδίκηση. Στην
προσπάθειά του αυτή βρήκε διάφορους συμμάχους,  λάτρεις του παλιού βασιλιά,
ενώ κατάφερε ακόμα και να σκηνοθετήσει το θάνατό του για να μειώσει τις
υποψίες. Δεν ήθελε να κινηθεί όμως όσο υπήρχαν οι δυνάμεις της Palaurim στην
πόλη, επομένως όρισε την επόμενη της μέρας που θα έφευγε η Palaurim ως την
κατάλληλη για να εφαρμόσει τα σχέδιά του.



Τα συμβούλια της Palaurim ολοκληρώθηκαν και η κρίσιμη μέρα ήρθε. Ο πρίγκιπας
με μια μικρή μονάδα επιτέθηκε από ένα κρυφό πέρασμα στο παλάτι, ενώ μια
δεύτερη ομάδα μπήκε μέσα από τον πύργο. Μια τρίτη ομάδα ανέλαβε να ανοίξει τις
πύλες μέχρι το παλάτι για να μπουν όλοι οι υπόλοιποι επαναστάτες μέσα. Η πρώτη
πύλη άνοιξε, οι επαναστάτες μετά από μάχη μπήκαν μέσα στο προαύλιο, ενώ οι
φρουροί έμοιαζαν απροετοίμαστοι.



Το σχέδιο όμως απέτυχε. Ο βασιλιάς μάλλον δεν ήταν στο παλάτι, καθώς είχε
ενημερωθεί για την επίθεση. Αντ'αυτού, υπήρχε μια μεγάλη δύναμη από ιερείς,
μάγους, Golem και φρουρούς να περιμένουν τη δύναμη του πρίγκιπα, ο οποίος όταν
έφτασε στην αίθουσα του θρόνου περικυκλώθηκε από παντού και σφαγιάστηκαν.
Τοξότες και μάγοι εμφανίστηκαν και στο προαύλιο και εξαπέλησαν βέλη και ξόρκια
από ψηλά, σκοτώνοντας τους εκατό περίπου επαναστάτες, ενώ φημολογείται πως
κανείς δεν επιβίωσε τη σφαγή. Οι φήμες που βγήκαν προς τα έξω είναι κάθε
είδους και κανείς δεν μπορεί να πει με σιγουριά την αλήθεια: πως βρυκόλακες
και δολοφόνοι ήταν στη θέση του βασιλιά, πως οι ιερείς του Sergonial
επιτέθηκαν στους επαναστάτες, και πως ο ίδιος ο βασιλιάς ήταν τόσο καιρό στην
πραγματικότητα άλλος. Άλλοι έλεγαν πως είχαν δει δεκάδες Bugbear στις ταράτσες
να κοιτούν από μακριά, ενώ άλλοι πως στην εξέγερση συμμετείχαν κύκλωπες.



Την επόμενη μέρα στην πόλη, ο βασιλιάς Oodas ανακύρηξε το θάνατο του πρίγκηπα
Marlyk, και την  αποτυχημένη απόπειρα εξέγερσης εναντίον του. Στο πλευρό του
βρισκόταν ο Ternath ο αρχιερέας, ενώ ο βασιλιάς ανέφερε την ισχυροποίηση της
φρουράς και των περιπολιών στην πόλη και με δυνάμεις από το ναό του Sergonial.
Στους επόμενους μήνες, η εγκληματικότητα στο Hashnev μειώθηκε αρκετά, έπειτα
από διάφορες αναδιαρθρώσεις στο νομικό σύστημα. Ταυτόχρονα, το Order of the
Cave μάλλον περιόρισε τη δράση του στην πόλη, για άγνωστους λόγους. Και κάπως
έτσι ολοκληρώθηκε μια περίοδος αστάθειας στην πόλη.

