---
title: "Ο παγετώνας του Hosh"
date: 2017-05-06
author: sfakias
---

Οι παγωμένοι άνεμοι που φυσούν στα Hoen και στο Korhond έρχονται από τα αχανή
βάθη του Βορρά. Πολλοί λίγοι έχουν χαρτογραφήσει αυτή την περιοχή, και ακόμα
λιγότεροι έχουν ταξιδέψει βόρεια της οροσειράς Foljatar. Έτσι, πολύ δύσκολα
μπορεί να πεί κανείς πως έχει δημιουργηθεί ο τεράστιος παγετώνας του Hoss, ο
οποίος κατηφορίζει μέχρι τα σύνορα του Korhond και των Hoen και έχει τεράστιες
επιπτώσεις σε όλους τους τομείς.


Πριν το Winters War, ωστόσο, ο παγετώνας μετα βίας έφτανε μέχρι το Ofsån. Το
κλίμα στην τριγύρω περιοχή ήταν πολύ πιο θερμό, και στα ανατολικά της Åperbung
υπήρχε μια σχετικά εύφορη, για τα δεδομένα του βορρά, κοιλάδα, ανάμεσα στις
οροσειρές. Ωστόσο, καθώς η θερμοκρασία άρχισε να πέφτει, μεγάλες μάζες νερού
στερεοποιήθηκαν στη βορινή πλευρά των Foljatar, και άρχισαν σιγά σιγά να
επεκτείνονται προς το νότο. Η περιοχή είχε πάρα πολύ νερό, οπότε όταν αυτό
άρχισε να παγώνει, η περιοχή που κάλυψε διογκώθηκε γρήγορα. Πολλοί κάτοικοι
εγκατέλειψαν τους οικισμούς τους και έφυγαν νοτιοδυτικά και νοτιοανατολικά.
Ακόμα και στα νότια, οι παγωμένοι άνεμοι γρήγορα έκαναν τη διαβίωση κατα μήκος
του παγωμένου ποταμού Folumb αγώνα για καθημερινή επιβίωση, ενώ μέχρι το τέλος
του Winter's War οι παγετώνες είχαν σχεδόν φτάσει το δάσος Volosherg.



Η ξαφνική αυτή επέκταση δεν έγινε όμως από μόνη της. To Avatar της Fallfaunt,
της θεάς του πάγου, είχε παίξει κρίσιμο ρόλο. Στην περιοχή είχε εμφανιστεί
τέσσερα πανίσχυρα πλάσματα, γνωστά κα ώς Wendigo. Ο αρχηγός τους, εν ονόματι
Kairaslu, ήταν από τα αρχαιότερα και πιο πεινασμένα του είδους του. Είναι
άγνωστο το αν αυτά ήταν υπαίτια για τον παγετώνα ή αν ο παγετώνας τα τράβηξε
εκεί. Σε κάθε περίπτωση, όμως, τα πλάσματα άρχισαν να σκοτώνουν χωριά
ολόκληρα. Η ταχύτητα τους ήταν ασύλληπτη και η πείνα τους ακόρεστη. Μέσα σε
λίγες εβδομάδες είχαν σφαγιαστεί χιλιάδες ντόπιοι, και τα τέρατα, σαν υπηρέτες
της θεάς του πάγου, πρόσφεραν όλες τις ψυχές που σκότωναν και έτρωγαν για να
μεγαλώσει η επιρροή της Fallhaunt στην υλική διάσταση, η πιο απλά να
επεκταθούν οι πάγοι, το χιόνι και να πέσει η θερμοκρασία. Οι τέσσερις αρχηγοί
κατέληξαν να έχουν σύντομα εκατοντάδες απέθαντους υπό τις διαταγές τους,
δημιουργημένους από τα πτώματα των θυμάτων.



Οι βόρειοι δεν έμειναν με σταυρωμένα χέρια. Οργάνωσαν μια μονάδα με τους πιο
σκληροτράχηλους πολεμιστές τους. Ανάμεσα σε αυτούς ήταν κάποιοι που ακόμα και
σήμερα το όνομά τους προφέρεται με δέος στις ιστορίες γύρω από τη φωτιά: Ο
Galver, ο γιος της Αρκούδας, η κυνηγός Finla, ο γκριζοδόντης Car'voth και
πολλοί άλλοι. Αφού σκότωσαν τους απέθαντους που είχαν δημιουργήσει οι αρχηγοί,
αναζήτησαν τους ίδιους. Το κυνήγι που ακολούθησε έμοιαζε ατέλειωτο. Μεχρι και
ο Huntsman πρόσφερε έμμεσα βοήθεια, αλλά πάντα τα πλάσματα αυτά επιβίωναν και
ξαναχτυπούσαν. Οι συμπλοκές συνεχίστηκαν για πολλές εβδομάδες, σε ένα αγώνα
ζωής και θανάτου. Στο τέλος, ήρθε και ο Υøll Serok, ο βάρβαρος από το
Thimvert, και με τη βοήθειά του άναψαν μια πελώρια φωτιά με ξύλα από το
Evergrowing Forest και έκαναν ένα κύκλο όπου και περίμεναν τα πλάσματα. Η μάχη
που ακολούθησε τραγουδιέται ακόμα στο Βορρά σε πολλές σάγκες. Εν τέλει οι
πολεμιστές έσφαξαν τα πλάσματα, το ένα μετά το άλλο, και έκαψαν τα κουφάρια
τους. Για να εξασφαλίσουν ότι ο παγετώνας δεν θα επεκταθεί, παλούκωσαν τα
καμμένα πτώματά τους και έκαναν μια τελετή επικαλώντας τις πράξεις κατά μήκος
του ορίου του παγετώνα.



Με το τέλος του Winter's War, οι παγετώνες άρχισαν να κάνουν χαράδρες, ρήγματα
και να λιώνουν στα νότια, με αποτέλεσμα η Åperbung να διπλασιαστεί σε έκταση
και να γεμίσει η περιοχή απόκρυμνα φαράγγια, ρέματα και ποτάμια. Ο παγετώνας
παραμένει στα όρια που βρίσκονται τα τέσσερα παλουκωμένα Wendigo, των οποίων
τα πτώματα συντηρούνται ακόμα και προστατεύονται από πανίσχυρους ρούνους.
Πολλοί ντόπιοι πιστεύουν ότι είναι κακοτυχία η ύπαρξη τους, και μπορούν ανά
πάσα στιγμή να έρθουν στη ζωή. Άλλοι πιστεύουν πως καλά θα κάνουν να μείνουν
εκεί που είναι, και αποθαρρύνουν τους νεότερους να αποτολμήσουν να έρθουν σε
επαφή με τα πανίσχυρα λείψανα.

