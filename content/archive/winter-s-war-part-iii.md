---
title: "Winter's War: Part IIΙ"
date: 2022-05-24
author: sfakias
---

Η πρώτη μάχη του πολέμου δόθηκε στο Βορρά, στο γνωστό και ως Totem War. Η απειλή εκεί αποκρούστηκε με τη βοήθεια του Yoll με επιτυχία, αν και με αρκετές θυσίες για το βορρά. Αυτό ήταν όμως μόνο το πρώτο δείγμα του τι έμελλε να ακολουθήσει.

Το Avatar με τη χιονοθύελλα συνέχισε το δρόμο του νότια, και ο τεράστιος πλέον στρατός που είχε μαζευτεί άρχισε να εκπαιδεύεται σε διάφορες τακτικές. Σε αυτό το διάστημα, ο Yoll χρησιμοποιώντας ένα πανίσχυρο κύπελλο, τράβηξε νότια και προσπάθησε να αναστήσει κάποιους πολεμιστές που είχαν πέσει στη μάχη, για να πολεμήσουν ξανά στο πλευρό του. Εν αγνοία του, όμως, λίγες βδομάδες μετά, παγιδεύτηκε στην χιονοθύελλα του Avatar και βρέθηκε αιχμάλωτος μέσα στο δωμάτιο της Taira. Με ένα μαγικό δακτυλίδι, κάλεσε δίπλα του τον Ashiro, ο οποίος μονομάχησε με την Taira, έως ότου αυτή τηλεμεταφέρθηκε μακριά όταν κατάλαβε τον κίνδυνο του ξωτικού πολεμιστή: Λέγεται ότι το Winter's War μπορούσε να τελειώσει εκεί, με ένα χτύπημα της λεπίδας του Ashiro. Βοηθώντας τον εξαντλημένο Yoll, κατάφεραν να διαφύγουν από κει.  

Όλοι πίστευαν πως η χιονοθύελλα θα ερχόταν καταπάνω στην Vaedar, και η πρωτεύουσα είχε προετοιμαστεί για πολιορκία. Όμως, το Avatar φάνηκε να αλλάζει διαδρομή και να κατευθύνεται προς την Oromil. Εκεί υπήρχε ένα αρχαίο πεδίο μάχης από την μάχη του Eruption: η Taira ήθελε να αναστήσει όλους τους νεκρούς εκεί ως Icebringers για να ενισχύσει το στρατό της. Ήταν φανερό πως αν τα κατάφερνε ο στρατός της θα πολλαπλασιαζόταν. Κάτι τέτοιο δεν μπορούσε να επιτραπεί, επομένως  το μεγαλύτερο μέρος της δύναμης κατευθύνθηκε προς τα βουνά που οδηγούσαν εκεί. Ο στρατός πήρε θέσεις μάχης σε ένα πέρασμα εκεί ανάμεσα στις οροσειρές, που έπειτα πήραν την ονομασία τους, North και South Watchers.  

Η χιονοθύελλα βρήκε τις δυνάμεις της Μεγάλης Συμμαχίας έτοιμες και εγκατεστημένες σε τρία οχυρωματικά έργα στα φυλάκια. Στην εμπροσθοφυλακή ήταν τα ορκ του Northart και οι εγκληματίες της Athalahr. Μαζί τους ήταν οι ιπτάμενοι τοξότες των νάνων και άρχισαν να εκτοξεύουν βέλη στους Icebringers, ενώ αυτοί ανέβαιναν τις επάλξεις που είχαν αρχίσει να παγώνουν. Η ορατότητα έπεσε, και οι νάνοι πέταξαν μακριά προτού καταστεί αδύνατο από τη χιονοθύελλα.  

H μάχη γρήγορα συνεχίστηκε σώμα με σώμα. Τα ορκ πολεμούσαν άγρια αλλά μάταια, καθώς πάγωναν από τις επιθέσεις των απεθάντων. Οι δυνάμεις της Athalahr είχαν αρχίσει να το βάζουν στα πόδια, όταν ο δαίμονας Sintagast εμφανίστηκε στην πρώτη γραμμή και τους ανάγκασε να πολεμήσουν. Με την τεράστια κορύνη του, άρχισε να σκορπίζει σε θρύψαλλα όσους ανέβαιναν στο τείχος, και έμοιαζε η προέλασή τους να σταματάει. Οι Icebringers άρχισαν να εκτοξεύουν παγωμένα κρύσταλλα και ακτίνες πάνω του, αλλά δεν έμοιαζε να τον σταματούν, καθώς έλιωνε το στρατό της Taira. Όταν το Avatar της Fallfaunt τον πλησίασε, του έσπασε ένα κομμάτι από το παγωμένο του πόδι και το ανάγκασε να γονατίσει. Αυτό όμως κατέβασε μια τεράστια παγωμένη λόγχη που τον χτύπησε στο στήθος, ανοίγοντάς του μια πελώρια τρύπα. Ο πολεμιστής έπεσε, με την ευχή του να έχει εκπληρωθεί.  

Μέχρι τότε η δεύτερη γραμμή άμυνας είχε προετοιμαστεί για την επερχόμενη σύγκρουση. Μάγοι και ιερείς είχαν επικαλεστεί πανίσχυρες μαγικές προστασίες, ενώ οι Stormbreakers ήταν στην πρώτη γραμμή. Ξόρκια από φωτιά και ιερό φως έπεσαν στο χάσμα του φαραγγιού κάτω, και χάθηκαν μέσα στη χιονοθύελλα με αβέβαιη επιτυχία. To χιόνι πύκνωσε και οι πρώτες γραμμές από νάνους του Darrok και στρατιώτες της Kultaria βρέθηκαν αντιμέτωπες με τα Icebringers. Οι απέθαντοι νόμιζαν πως θα ήταν εύκολη μάχη, έπειτα από την πενιχρή αντίσταση των πολεμιστών της πρώτης γραμμής, αλλά έκαναν σφοδρό λάθος. Οι επιθέσεις τους δεν είχαν αποτέλεσμα σε στρατιώτες πάνοπλους, έμπειρους και προστατευμένους από το κρύο, και η προέλασή τους σταμάτησε, ενώ δέχονταν πολλές απώλειες από τα μαγικά όπλα των αμυνόμενων.  

Η Taira για να σπάσει την άμυνα κάλεσε τον Gridvalkur να ανοίξει ένα ρήγμα. Εκεί όμως βρέθηκε ο Yoll με τον Ashiro, την Angaerad και την Serafina. Η μάχη που ακολούθησε ήταν σκληρή, καθώς η ανάσα του πελώριου δράκου πάγωνε δεκάδες πολεμιστές που ήταν κοντά στη μάχη, αλλά ο Yoll μπόρεσε να κρατήσει απασχολημένο το δράκο αρκετά ώστε ο Ashiro να του καταφέρει χτυπήματα στο λαιμό με το Equilibrium, και αντεπιτέθηκε και αυτός με το Valnir, όταν είδε πως τα νύχια του δράκου δεν μπορούσαν να περάσουν την πανοπλία του. Οι μάγισσες ανάγκασαν με πύρινες καταιγίδες το δράκο να πέσει στο έδαφος, όμως δεν έμοιαζε να μένει ακίνητος. Σηκώθηκε, με τη σάρκα του να καταρρέει και να μένουν μόνο τα κόκκαλα, και η μάχη συνεχίστηκε, μέχρι που ένα φονικό ξόρκι της Angaerad του ρούφηξε τη ζωή. Το πνεύμα του άρχισε να αιωρείται μια τρίτη φορά πάνω από το πτώμα, διψώντας για εκδίκηση, όμως οι εξαντλημένοι πλέον μαχητές το κατέστρεψαν.  

Η Serafina ανανέωσε τις μαγικές τους άμυνες και ο Yoll με την Angaerad θεραπευσαν όσους ήταν κοντά, έγκαιρα για να υποδεχθούν το επόμενο κύμα της επίθεσης: Πελώρια μαμούθ με γίγαντες των Πάγων, και από πίσω ορδές από Icebringers. Φωτιά έπεσε πάνω τους, με τους πολεμιστές να σφάζουν όποιον πλησίαζε, ενώ οι λιγοστοί βάρβαροι από το Thimvert μπήκαν στη μάχη για να εκδικηθούν τους αρχαίους τους εχθρούς, τους γίγαντες. Οι τοξότες του Oventhart δημιούργησαν ένα σύννεφο από βέλη που σταμάτησε τις επόμενες ορδές των Icebringers, και πλέον όλοι έβλεπαν το τεράστιο Avatar να πλησιάζει. Απέθαντοι τοξότες έριχναν κρυστάλλινα βέλη από τις παγωμένες επάξεις ψηλά, και ο Yoll  κάλεσε το linnorm από το Evergrowing Forest και πέταξε προς τις επάλξεις. 

Κρατώντας το Μάτι του Veth, η Serafina ζήτησε απελπισμένα το ραβδί Wajabat από τον Ashiro. Αυτός της το έδωσε και πέταξε να βοηθήσει τους πολεμιστές του, που πολεμούσαν δύο σκουλήκια των πάγων. Έπειτα, βρέθηκε στο πλευρό του Yoll προσπαθώντας να φτάσουν πάνω από στις επάλξεις. Η μάγισσα συγκέντρωσε τη δύναμή της περπατώντας προς το Avatar, και με τη βοήθεια του Wajabat επικαλέστηκε μια πύρινη λαίλαπα, πετώντας το μάτι στα πόδια του Avatar. Ο Ansiv την είχε προειδοποιήσει για τη δύναμή του αντικειμένου.  

Η έκρηξη που ακολούθησε διάλυσε την χιονοθύελλα και από την καυτή ζέστη και μόνο όλα τα πλάσματα του ψύχους σε ακτίνα ενός μιλίου εξαχνώθηκαν. Πολλοί πολεμιστές κοντά στη μάγισσα επίσης κάηκαν, ενώ πιο μακριά γέμισαν εγκαύματα όλοι όσοι ήταν απροστάτευτοι. Η λάμψη τύφλωσε στιγμιαία πολλούς, και όταν η όρασή τους επανήλθε, είδαν πως ο στρατός των Icebringers είχε μειωθεί αισθητά, ενώ το Avatar, ο Ansiv και οι Stormbringers εκτός της Angaerad είχαν εξαφανιστεί. Με ανανεωμένη δύναμη, ο στρατός της Μεγάλης Συμμαχίας όρμησε στους εναπομείναντες απέθαντους, με τον πρίγκιπα Valanir, την Angaerad και τον Βασιλιά των Κορακιών στην πρώτη γραμμή. Οι Icebringers, καμμένοι και αποδεκατισμένοι, υποχώρησαν, και η οπισθοφυλακή των άνω οχυρωματικών έργων με δυνάμεις από διάβολους και πολεμιστές του Oventhart κατέβηκε να ενισχύσει την καταδίωξη.

Το πανίσχυρο ξόρκι της Serafina την είχε καταστρέψει, όμως το Avatar δεν είχε πεθάνει. Ένα αμυντικό ξόρκι της Taira, που είχε προετοιμάσει για περίπτωση ανάγκης, την μετέφερε στο Νότιο Πόλο, εκεί που άρχισαν όλα. Μαζί της ταξίδεψε ο Ashiro με τον Yoll, που είχαν καταφέρει να μπουν μέσα στο παγωμένο Avatar εκείνη την στιγμή, καθώς και το ηττημένο πλέον απομεινάρι της Fallfaunt. Η μάγισσα, έπειτα από μια σκληρή μάχη, άντλησε δύναμη από τα ισχυρότερα ξόρκια που γνώριζε, σηκώθηκε στον αέρα, σε μια καταιγίδα, και πάγωσε τον Ashiro και τον Yoll σε παγοκολώνες.  

Τότε το βλέμμα του Yoll βρήκε στην καταιγίδα που είχε καλέσει η Taira τον Drokasner, να περιπλανιέται αγριεμένος. Προκαλώντας την οργή του, τον ρώτησε πως δέχεται να υπηρετεί τη Μάγισσα, και μια θεά από το Elemental Ring, ως ένα Aspect. O Drokasner παραμέρισε την Taira και ετοιμάστηκε, φορτώνοντας ένα κεραυνό, να αποτελειώσει το Yoll, όταν αυτός έδειξε το χιόνι και τον πάγο παντού γύρω τους, την ουσία της Fallfaunt. "Το άσπρο του χιονού" Βόγκηξε ο βάρβαρος. "Ο κεραυνοβόλος. Ολόιδιοι είστε."  

Ένας κεραυνός κατέστρεψε την παγοκολώνα του Yoll και τον έριξε κάτω, να σπαρταράει, όμως αυτός ήταν ακόμα ζωντανός. Η πανοπλία του, το Aegis of the Storm, είχε αντέξει. Είχε πέσει δίπλα στη μάγισσα, και κράταγε ακόμα το Valnir: Με ένα άλμα, έφτασε δίπλα της και της κάρφωσε το σπαθί στο στήθος, ρίχνοντας την κάτω και καρφώνοντας το στον πάγο. Κοίταξε τον Ashiro, που είχε ελευθερωθεί και αυτός και πολεμούσε μάταια τα στοιχεία της φύσης, πάγο και αστραπές, που ήταν έτοιμα να τον καταστρέψουν.  

Φώναξε, με την τελευταία του πνοή, και όλες οι πράξεις τον άκουσαν. "Φύγετε πίσω στο Evergrowing Forest. O σκοπός σας εδώ έχει τελειώσει. Ο πόλεμος του χειμώνα τέλειωσε." Κατέρρευσε δίπλα στη νεκρή Taira, και τα λόγια του έπεσαν βαριά πάνω στις πράξεις. Οι Icebringers έλιωσαν μέσα σε δευτερόλεπτα, ενώ οι πράξεις γύρισαν όλες πίσω στο Evergrowing Forest: Και μαζί τους γύρισε και η Fallfaunt, να πάρει τη θέση και το σπίτι που δεν είχε ποτέ, ανάμεσά τους: σαν να ζούσε εκεί για πάντα.



