---
title: "Lebdegah: Realms of Chaos"
date: 2020-03-09
author: sfakias
---

Πάρα πολλά είναι γνωστά για τον Maeronian, και για τα ξορκια, τους μάγους και
τις πόλεις του. Ο αδερφός του, ωστόσο, ο Lebdegah, συχνά μένει στο περιθώριο.
Ένα μυστήριο πλάσμα με άγνωστους σκοπούς, πέρασε πάρα πολύ καιρό ταξιδεύοντας
σε άλλες διαστάσεις, και άλλο τόσο στα Zinctizuctra, προσπαθώντας συνέχεια να
δημιουργεί αστάθεια και αλλαγές, με τον ίδιο να απολαμβάνει την κατάσταση
περισσότερο από οποιονδήποτε.  

Η φιλοσοφία του ήταν αυτή της μόνιμης αλλαγής και του απόλυτου χάους. Ήταν ο
πιο απρόβλεπτος Vethian, και μπόρεσε να μείνει ένα βήμα μπροστά από τους
εχθρούς του, γιατί ποτέ κανείς δεν μπορούσε να προβλέψει τις κινήσεις του.
Μέχρι και άλλοι Vethians απέτυχαν να ανέβουν πάνω από αυτόν στη δομή τους,
όσους αιώνες και αν είχαν ζήσει μαζί. Για τον Lebdegah, οι πιστοί είναι κάτι
ανώφελο και ανούσιο: κάτι που περιορίζει την απόλυτη ελευθερία του και κάτι
που τον αναγκάζει να μένει ακίνητος.  

Πάντα παρακολουθούσε τις εξελίξεις στην υλική διάσταση, αλλά τα ταξίδια του σε
άλλες διαστάσεις του είχαν κεντρίσει το ενδιαφέρον. Ήρθε, όμως, μετά από
αρκετές χιλιετίες, η στιγμή να ασχοληθεί με την υλική διάσταση. Και αυτό το
έκανε με το να στείλει ένα μετεωρίτη από τη ζώνη του Veth πάνω στη Na'erk, που
προσέκρουσε στο σημερινό κόλπο του Ismaya το έτος 2125. Οι ζημιές της
πρόσκρουσης ήταν μεγάλες, με παλιρροϊκά κύματα σε πολλά σημεία στα δυτικά της
Na'erk.  

Η περιοχή σύντομα γέμισε με Vethians. Άλλοτε φιλικοί, άλλοτε εχθρικοί, και
άλλοτε απλά περίεργοι, κατέλαβαν τα νησιά του νότου και έφτιαξαν τον πολιτισμό
τους εκεί: Το Azarradon, το  Yagalshu, τα Kleoktra, το Ubalnu και την Bluqqa.
Σύντομα ξέσπασαν μάχες από το 2129 και μετά με τους δράκους του Drozzin και
τους Bloodscales. Τέσσερις μάχες έγιναν, οι οποίες είχαν αμοιβαίες απώλειες
και κατάφεραν να ορίσουν τα σύνορα των δύο αντίπαλων λαών: η πολιορκία του
Gorin, η ναυμαχία της Girnea και οι δύο μάχες του Khaled-Bal.  

Η περιοχή με επίκεντρο το Ismaya Gulf, σταδιακά έγινε αγνώριστη. Οι Vethians
χρησιμοποίησαν όλη την μαγεία και τις γνώσεις που κατείχαν για να μεταλλάξουν
όλα τα δημιουργήματα της Malahir, τα έμβια όντα: Τα ψάρια έγιναν πολύχρωμα ή
τερατώδη, τα δάση κιτρίνισαν, τα ζώα και τα πουλιά άρχισαν να συμπεριφέρονται
περίεργα. Έκτισαν πόλεις από υλικά άγνωστα, και οι κάτοικοι ήταν εξίσου
περίεργοι. Μια πόλη έμοιαζε με κυψέλη για μέλισσες, άλλη με τρύπα για φίδια,
και όπως και στο μακρινό Xe-Farom, εμφανίστηκαν περιστασιακά ιπτάμενοι πύργοι
και αιωρούμενα σπίτια, που έπαιρναν δύναμη από τα Veth Crystals του μετεωρίτη
που είχαν απλωθεί σε όλο τον κόλπο.  

Η Malahir ήταν πολύ θυμωμένη με την παρουσία των Vethians, και ακόμα
περισσότερο με την παρέμβασή τους στη δημιουργία της. Οι πράξεις έγιναν
άσπονδοι εχθροί με τον Ledbegah, και η Jalerk τάραξε πολλές φορές των ωκεανό
πολεμώντας τα πλάσματά του, σε πολλά διαφορετικά σημεία. Οι Vethians όμως
άντεξαν και έμειναν στις περιοχές τους, νότια του Drozzin, και σύντομα η
περιοχή τους ονομάστηκε Iazip, τα Βασίλεια του Χάους.

