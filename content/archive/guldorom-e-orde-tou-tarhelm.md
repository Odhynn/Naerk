---
title: "Guldorom, η ορδή του Tarhelm"
date: 2017-01-18
author: sfakias
---

Η σχετικά πρόσφατη επίθεση των γιγάντων από τα όρη Tarhelm, παρόλο που ήταν
σφοδρή, δεν ήταν σε καμία περίπτωση η πρώτη. Τα βουνά περιλάμβαναν εξαρχής
πολλά άγρια πλάσματα, τα οποία στο παρελθόν είχαν ξαναεπιχειρήσει να βγουν από
τα λημέρια τους.



O λόγος για τη μεγάλη ορδή του Guldorom. Τα δυτικά Tarhelm είχαν εγκαταλειφθεί
αιώνες πριν από τους νάνους. Με τα χρόνια, κανείς δεν έδινε σημασία σε αυτή
την περιοχή, πέρα από λίγους ορισείβιους και ξυλοκόπους, ενώ τα Βαθιά
περάσματα είχαν σφραγιστεί. Από το έτος 4763 σε πολλά σημεία γινόντουσαν
αναφορές για μικρές πολεμικές ομάδες και ανιχνευτές, αλλά κανείς δεν έδειχνε
να παίρνει στα σοβαρά αυτές τις προειδοποιήσεις. Λίγο καιρό μετέπειτα στήθηκαν
τέσσερα προωθημένα φυλάκια, τρία από τους νάνους από το Αμόνι του Βουνού και
ένα από ανθρώπους στα βόρεια.



Αυτό που δεν μπορούσε κανείς να γνωρίζει ήταν οι προετοιμασίες του εχθρού. Με
αρχηγό ένα πανισχυρο ορκ, εν ονόματι Razmatak, τα ορκ είχαν πολλαπλασιαστεί
και είχαν αφήσει κατα μέρος τις ενδοφυλετικές συγκρούσεις. Μέχρι την επόμενη
χρονιά, είχαν σφυρηλατίσει όπλα και πανοπλίες για όλο το στρατό τους και είχαν
συμμαχίσει με την Krellantre, την βασίλισα των Fomorians, ένός γένους
παραμορφωμένων και άγριων γιγάντων, καθώς και με τρολλ που βγήκαν πεινασμένα
μετά από πολύ καιρό από τις τρύπες τους.



Όταν η ορδή ξεκίνησε να προελαύνει, την άνοιξη του 4765, τα φυλάκια έπεσαν
μέσα στην πρώτη βδομάδα. Οι πολεμικές ομάδες άρχισαν να διασπείρονται σε
ολόκληρα τα Tarhelm και έφτασαν μέχρι την Awlass, όπου και ξεκίνησαν να την
πολιορκούν. Η απάντηση βέβαια ήταν άμεση. Μέχρι τότε, οι νάνοι είχαν εφοδιάσει
όλο το στρατό του Βόρειου Darrok με όπλα, και είχε κτιστεί τείχος στην πόλη.
Οι πρώτες ενισχύσεις εκεί ήρθαν από την Magrel Stoneface, μια πολεμίστρια που
μπορούσε να κλείνει τις τρύπες στα τείχη με τις δυνατότητές της να χειρίζεται
τη γη. Οι πολεμιστές στην Awlass ξεπερνούσαν τους τρεις χιλιάδες, και παρόλο
που τα ορκ με τους γίγαντες ήταν δεκαπλάσια, κρατούσαν χωρίς μεγάλες απώλειες.



Αυτό μέχρι τη μέρα που ήρθαν και οι γίγαντες της πέτρας. Ήταν τουλάχιστον
εκατό, υπό την αρχηγία του Bord, ενός μοναδικού Stoneslinger, όπως ονομάζονται
μεταξύ τους. Όταν οι πέτρες τους άρχισαν να εκτοξεύονται συνεχόμενα στα τείχη
της πόλης, όλα έδειχναν πως η πόλη θα έπεφτε εντός λίγων ημερών. Η πρώτη
βοήθεια όμως ήρθε από ένα ξωτικό που ονομαζόταν Jenga Lishibell. Προερχόταν
από το μοναστήρι των Τεσσάρων Ανέμων και δημιουργούσε ρεύματα αέρα που μείωναν
τη ταχύτητα και την ακρίβεια από τις κοτρόνες ρίψης. Ταυτόχρονα, δυό ντουζίνες
ντόπιοι ιερείς του Anhalt μπορούσαν να θεραπεύουν τους τραυματίες και να
ενισχύουν τις άμυνες.



Ταυτόχρονα, οι νάνοι κρατούσαν καλά στις μάχες στα ορεινά και υπόγεια
περάσματα. Οι αρχηγοί τους, Morgrim Hammerfist και Jummegrill Deepinghome,
αντίστοιχα, οργάνωσαν γραμμές άμυνας, οχύρωσαν διαβάσεις και μπόρεσαν να
σταματήσουν την εχθρική προέλαση, προξενώντας τους αρκετές απώλειες. Μια
τέταρτη δύναμη με επικεφαλής τον ίδιο το Razmatak προχώρησε προς τα
νοτιοανατολικά. Οι αντιστάσεις εκεί ήταν πενιχρές, και η ορδή των ορκ άρχισε
να προχωράει και να λεηλατεί σχεδόν ανενόχλητη ότι έβρισκε μέσα στα βουνά,
περνώντας βόρεια από το Κεφάλι του Ερπετού.



Τότε όμως, σε μια από τις πολλές αψιμαχίες, μια μικρή ομάδα αποτελούμενη από
πολλές φυλές μπόρεσαν να σκοτώσουν σε μια αψιμαχία την φρουρά του Razmatak και
να τον αποκεφαλίσουν. Πολύ γρήγορα βρέθηκαν αντικαταστάτες στην ιεραρχία, αλλά
τότε ήταν ήδη αργά. Οι πύλες του Mountain's Anvil άνοιξαν και από μέσα
ξεχύθηκαν δέκα χιλιάδες οπλισμένοι νάνοι με επικεφαλής τον βασιλιά Rothgrom
Steelbreaker, μαζί με τετρακόσιους stonefolk.



Ο τακτικός στρατός των νάνων συνάντησε έξω από την Awlass τα ορκ. Η μάχη που
ακολούθησε κράτησε μια ολόκληρη μέρα. Ο βασιλιάς Rothgrom χώρισε σε δύο
κομμάτια το στρατό, ένα για να υπερασπιστεί την πόλη και ένα για να προωθηθεί
στους πρόποδες των βουνών. Κάθε στάδιο αυτής της μάχης ήταν στην ουσία η
προσπάθεια για το ποιος θα πολεμήσει από την καλύτερη θέση. Αρχικά οι νάνοι
υστερούσαν, αλλά σταδιακά έπιαναν λόφο-λόφο όλο και καλύτερες θέσεις, και οι
απώλειές τους μειώθηκαν.



Το απόγευμα εμφανίστηκε από το βουνό ο ομώνυμος  αδερφός του, που διοικούσε
μια μονάδα πεντακοσίων βουνίσιων νάνων πάνω σε πολεμικά κριάρια. Μέχρι τότε,
όμως, η Jenga είχε πεθάνει, καθώς η επίθεση στην πόλη ήταν σφοδρή και σε
ανοιχτό πεδίο, με τα πρώτα ορκ να εισβάλουν μεσα. Αυτό όμως είχε μαθευτεί στο
μοναστήρι, καθώς μαζί με τους νάνους είχαν καταφτάσει είκοσι πανίσχυροι μάγοι
και ιερείς από το μοναστήρι. H οργή τους ήταν ασταμάτητη, και η επίθεση τους
κυριολεκτικά τσάκισε τα ορκ. Όσοι ξέφυγαν βόρεια έπεσαν πάνω στο κύριο σώμα
των νάνων, το οποίο μπορούσε πολύ πιο εύκολα να κρατήσει το έδαφός του από το
να επιτήθεται. Μέχρι το βράδυ, η ορδή του Razmatak ήταν παρελθόν.



Ωστόσο, αυτή η νίκη δεν καθορίστηκε μόνο από τη μάχη στην Awlass, αλλά από
πολλές αψιμαχίες στο νότο, που ανέδειξαν τον ηρωισμό πολλών στρατιωτών. Φήμες
και τραγούδια λένε για πολεμιστές που κράτησαν περάσματα για μέρες ολόκληρες
από ορδές εχθρών, και για παγίδες που αποδείχθηκαν πιο φονικές ακόμα και
απ'ότι είχαν σκεφτεί οι δημιουργοί τους αρχικά. Από τότε, η πολεμική δύναμη
του Βόρειου Darrok έγινε σεβαστή από όλους, και σίγουρα αυτό έπαιξε ρόλο στο
γιατί, δώδεκα χρόνια μετά, η στρατιά του Dumspergrond στράφηκε στα νότια και
αγνόησε εντελώς το βορρά.

