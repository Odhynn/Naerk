---
title: "The Rod of Stone and Steel: Τhe Unnamed Judgement"
date: 2019-07-12
author: sfakias
---

Οι ανήθικες (για κάποιους) πράξεις που χρειάστηκε να κάνει o Rhekvethor για να
δημιουργήσει το rod κέντρισαν το ενδιαφέρον πολλών πλασμάτων, και άρχισαν να
παρακολουθούν τις κινήσεις του. O Rhekvethor κατάλαβε ένα βασικό μειονέκτημα
του rod: δεν μπορούσε να φύγει από τη Na'erk σε άλλες διαστάσεις. Αυτό, αν και
τον έβαλε σε προβληματισμούς, επ ουδενί δεν τον εμπόδισε να το χρησιμοποιήσει.
Κατασκεύασε το Strumeld, ένα τεράστιο φρούριο με μέταλλο, καθώς και έναν
υπόγειο λαβύρινθο από κάτω του, και τα γέμισε όλα με ασημένια κατασκευάσματα-
φρουρούς. Έπειτα, έφτιαξε μια τεράστια γέφυρα, που ένωσε τις δύο πλευρές του
στενού του Roflar, για να δημιουργηθούν μελλοντικά οι πόλεις Sapurr και Flair
στις άκρες του.



Ήδη είχαν ενοχληθεί αρκετοί με τις πράξεις του, αλλά όταν ο Rhekvethor άρχισε
να φτιάχνει έναν τεράστιο πέτρινο κολοσσό, το ποτήρι ξεχείλισε. Οι υπηρέτες
τoυ Sigard, του Yerastu και του Laerion τον βρήκαν την ώρα που ολοκλήρωνε τον
κολοσσό και του επιτέθηκαν καθώς ήταν απασχολημένος με την τελετή. Οι
συνεργάτες του, Tavethir και Salkor, προσπάθησαν μάταια να τους σταματήσουν,
και εν τέλει συνέλαβαν και τους τρεις. Μετά από μια σύντομη κουβέντα, οι
υπηρέτες των θεών της δικαιοσύνης αποφάσισαν να τους δικάσουν.



Η δίκη που ακολούθησε ονομάστηκε Unnamed Judgement. Καθώς όλοι όσοι
συμμετείχαν εκεί δεν ήθελαν να μαθευτεί τίποτα για την τεράστια δύναμη του
Rod, φρόντισαν να μην μείνουν πρακτικά και να μην μάθει κανείς άλλος τα
γεγονότα που έλαβαν χώρα εκεί. Δικαστές ανέλαβαν εννιά πλάσματα. Tέσσερις
αρχάγγελοι: O Lo Ukmasid, o Lu Peng, o La Vermenel και ο Li Tithlamir. Τρεις
ιερείς, ένας για κάθε θεό, εκ των οποίων ο φημισμένος Hikari ήταν ο αρχιερέας
του Yerastu. Και δύο δράκοι, ο ορειχάλκινος Hrondoshel και ένας κυανός, που
παραμένει άγνωστος.



O Tavethir καλέστηκε πρώτος να ομολογήσει για τις πράξεις του. Αν και αρχικά
ήταν διστακτικός, εν τέλει ανέφερε όλη τη χρονολογική σειρά των γεγονότων, μην
αφήνοντας καμία αμφιβολία για την ειλικρίνειά του, με αποτέλεσμα να εισπράξει
την οργή του Salkor και του Rhekvethor. Οι δύο  τους καταδικάστηκαν με
συνοπτικές διαδικασίες, και φυλακίστηκαν στα έγκατα της γης, με τη βοήθεια του
κρυστάλλινου δράκου Menthdravor, που ανέλαβε τη φύλαξή τους. O Rhekvethor
αποφασίστηκε πως είναι πολύ επικίνδυνο να φύγει, και αποφάσισαν να τον
φυλακίσουν για πάντα: Όσο για τον Salkor, αποφάσισαν να τον φυλακίσουν για
πέντε αιώνες, καθώς δεν ήταν τόσο επικίνδυνος στα μάτια τους. Έκτοτε, όσοι
έμαθαν για τη δίκη θεώρησαν πως δεν είχε αρκετή αντικειμενικότητα, αν και
κάποιοι το θεωρούν λογικό δεδομένων των περιστάσεων.



To Moaning Diamond αποσπάστηκε από το rod και δόθηκε για φύλαξη σε μια φυλή
υπόγειων πλασμάτων της Tarov, ενώ το rod σε μια διάσταση που επικοινωνούσε
μόνο με τα Τάρταρα, σε ένα βαθύ σημείο με ένα διαρκή ανεμοστρόβιλο να το
προστατεύει. Ο Tavethir ορίστηκε να φυλάει το μόνο πέρασμα που οδηγούσε εκεί
από την υλική διάσταση, σαν μια ευκαιρία για να εξιλεωθεί για τις πράξεις του,
καταραμένος σε μια αιωνιότητα καθήκοντος. Τέλος, οι τέσσερις άγγελοι έβαλαν τα
δακτυλίδια τους να είναι κλειδί για το rod: ώστε ακόμα και αν κάποιος το
έπερνε, να μην μπορούσε να το χρησιμοποιήσει. Και τα δακτυλίδια δόθηκαν στις
τέσσερις άκρες του ορίζοντα, σε ασφαλή χέρια. Με το πέρασμα των χιλιετιών,
όλοι ξέχασαν για τα γεγονότα αυτά, και οι λίγοι που ήξεραν την αλήθεια έγιναν
λιγότεροι.

