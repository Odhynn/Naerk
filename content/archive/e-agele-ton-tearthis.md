---
title: "Η Αγέλη των Tearthis"
date: 2017-09-17
author: kyriakos
---

Η αγέλη των Tearthis είναι αδιαμφισβήτητα μία από τις πιο ισχυρές ομάδες που
αποτελούνται από δρυίδες. Η αγέλη αυτή φτιάχτηκε λίγο μετά από το τέλος του
Μεγάλου Πολέμου του Βορρά, από 3 πανίσχυρους δρυίδες της περιοχής. Τον Biragg,
τον Oliven και την Ingasto. O Biragg αν και ο πιο αδύναμος από τους τρεις,
ήταν αυτός που έκανε την πρόταση στους άλλους δύο και ο πρώτος αρχηγός της
αγέλης.

Ο Biragg δρούσε στο δάσος Zaelvosh.

Ο Oliven στο δάσος Melario.

Η Ingasto στο Oventhart Dale.



Όταν ο πρώην αρχηγός της αγέλης των Erle, ο Angasar, κατέβηκε από τα βουνά της
Hoen συνάντησε τον Biragg και του ζήτησε να μπει στους Tearthis. Ο Biragg
πρώτη φορά έβλεπε δρυίδη πιο δυνατό από τον Oliven, αν εξαιρέσουμε τον Raefibb
και δέχτηκε την πρότασή του. Ο Angasa ανέλαβε την δράση στο δάσος, Volsgon.



Το έτος 4531 το Θηρίο από Νερό και Θάνατο εμφανίστηκε στο Oventhart Dale. Η
Ingasto το καθυστέρησε όσο μπορούσε μέχρι να μαζευτεί η υπόλοιπη αγέλη. Όταν
έγινε αυτό οι Tearthis κατάφεραν να το πληγώσουν σοβαρά και να το περιορίσουν
σε έδαφος που είχε ήδη πάρει, αλλά αυτό έγινε με υψηλό κόστος. Ο Biragg έπεσε
νεκρός. Οι Tearthis, τότε, έκαναν αρχηγό τους τον Oliven. Ο Oliven πήρε την
επιλογή να μην πάνε ενάντια στο τέρας και απλά να το αποκλίσουν μέχρι να έρθει
ο Chandor. Οι άλλοι δύο δεν ήταν ευχαριστημένοι με αυτή την επιλογή, αλλά δεν
είχαν κάποιο καλύτερο σχέδιο και οι ίδιοι. Οπότε, έτσι και έγινε.



Όταν έφτασε ο Chandor άρχισε μια θρυλική μάχη, με τους Tearthis και τον
Chandor να είναι αυτοί που ζήσαν για να δουν το φως της επόμενης μέρας.



Η καταστροφή στο Dale όμως ήταν τεράστια. Λογικό, αν σκεφτεί κανείς ότι το
Θηρίο ήταν προϊόν του Hydarax και του ίδιου του Amehan. Για αυτόν τον λόγο η
Nahema έδωσε την άδειά της στην Malahir να πάει και να διορθώσει όλα όσα
διαλύθηκαν στο Dale. Τότε αυτή συγκέντρωσε όλο το νερό της πλημμυρισμένης
περιοχής στο Obunk και από βάλτος έγινε λίμνη. Έτσι, δημιουργήθηκε και το
Boiling Fountain με το νερό που περίσσευε. Επρόκειτο για μια λίμνη με μία
φλόγα βαθιά μέσα της, "Για να αποτυπώνει την νίκη του Fyrlean απέναντι στον
Hydarax. Για να αποτυπώνει την νίκη σου απέναντι στο Θηρίο", είπε στον
Chandor. "Οι νέες λίμνες θα κάνουν το Oventhart Dale πιο ζωντανό από ποτέ. Για
να αποτυπώνουν την νίκη της ζωής απέναντι στον θάνατο. Γιατί αυτή είναι η
πραγματική δύναμη της φύσης", είπε στους Tearthis. "Σας ευχαριστώ, όλους, για
τη μάχη που δώσατε" τους είπε.


Το Boiling Fountain έχει πάντα θερμό νερό και πίδακες από νερό πετάγονται από
το κέντρο του, που πολλές φορές φτάνουν χιλιόμετρα μακριά. Λέγεται πως οι
πίδακες πετάγονται όποτε o Fyrlean και ο Hydarax τσακώνονται μέσα στον
Στοιχειακό Δακτύλιο.



Λίγα χρόνια μετά ο Oliven στρατολόγησε την Estra, η οποία σήμερα λένε πως
είναι το καταραμένο ξωτικό του δάσους και μετά στρατολόγησε τον Anhai.
Αργότερα ο Oliven είπε στην αγέλη ότι όποιος θέλει μπορεί να πάρει κάποιον
μαθητευόμενο και να του δώσει το προνόμιο να μπει στην αγέλη μετά τον θάνατο
του δασκάλου. Ο Anhai, έπειτα, πέθανε, το έτος 4799 και άφησε στη θέση του τον
μαθητή του, Petton.  

Τότε, ο Angasar, που θεώρησε ότι ο Petton ήταν πολύ αδύναμος για να γίνει
Tearthis, είχε μια αψιμαχία με τον Oliven. Όλοι θεωρούσαν ότι στην μάχη αυτή ο
Oliven θα ήταν ο χαμένος. Μετά από λίγα δευτερόλεπτα μάχης, ο Angasar ήταν
ξεκάθαρα σε μειονεκτική θέση και η Ingasto έμεινε άναυδη από την επίδειξη
δύναμης του Oliven. Τότε, ο Angasar, απελπισμένος έριξε έναν κεραυνό προς τον
Oliven και ο Oliven έγινε ένα με την άμμο, στιγμιαία, για να αποφύγει την
βολή. Αυτό που δεν υπολόγισε ο Oliven ήταν ένα πουλάκι, λίγα μέτρα πίσω του,
που ήταν έτοιμο να ψηθεί από τον κεραυνό. Η Estra και η Ingastro, που είχαν
μείνει αποχαυνωμένες από την μάχη των πανίσχυρων δρυίδων, δεν πρόλαβαν να
αντιδράσουν. Ο Petton όμως, μπήκε μπροστά από τον κεραυνό και έσωσε το πτηνό.
Τότε, ο Angasar έτρεξε στον Petton και του έδωσε θεραπευτικά μούρα. "Ο Anhai
θα ήταν πολύ περήφανος για 'σένα", του είπε. "Συγνώμη που σε αμφισβήτησα",
είπε στον Oliven. "Τουλάχιστον η μέρα μας ήταν ενδιαφέρουσα, να το κάνουμε πιο
συχνα", απάντησε γελώντας.



Σήμερα τα μέλη της αγέλης είναι:

Ο **Oliven** στο δάσος Melario.

Η **Ingasto** στο Oventhart Dale, με μαθητευόμενη την Ranirrah.

Ο **Angasar**  στο δάσος Volsgon, με μαθητευόμενο τον Eblion.

Η **Estra** στο δάσος Cavaroch.

Ο **Petton** στο δάσος Melenhial, με μαθητευόμενη την Zetra.

