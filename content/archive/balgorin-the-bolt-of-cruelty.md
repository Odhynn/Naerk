---
title: "Balgorin, the Bolt of Cruelty"
date: 2018-05-24
author: sfakias
---

Στην πόλη της Qumbar, λίγο πριν την εισβολή του Karahath, κατοικούσε ένας
φημισμένος κυνηγός και ιχνηλάτης, ο Balgorin. Είχε φτάσει σαράντα ετών και
ήταν με διαφορά ο καλύτερος σκοπευτής σε όλη την πόλη. Χρησιμοποιούσε μια
μοναδική επαναληπτική βαλλίστρα, και πολλοί θεωρούσαν ότι μπορούσε να κρατήσει
ένα κάστρο μόνος του. Ζούσε μοναχική ζωή, στα βόρεια της πόλης, ενώ συχνά
έλειπε για κυνήγι.



O Balgorin ενέπνεε μεγάλη εμπιστοσύνη στην Qumbar, και είχε εκπαιδεύσει
πολλούς βαλλιστριδοφόρους για να πολεμήσουν την επερχόμενη απειλή της Kambah.
Ο ίδιος βέβαια δεν ήθελε να πάρει κάποια διοικητική θέση, παρόλο που του είχαν
προσφέρει επανειλλημένα, σεβόμενοι τις ικανότητές του. Προτιμούσε την ησυχία
του και την οικογένειά του: Ήταν λιγομίλητος και δεν ήθελε να μπαίνει στο
επίκεντρο της δημοσιότητας.



Το βράδυ της εισβολής, ο Balgorin ήταν λίγο έξω από την πόλη και κυνηγούσε. H
επίθεση του στρατού της Kambah έγινε πολύ ξαφνικά, όμως οι πολεμιστές της
Qumbar ήταν προετοιμασμένοι. Ανέβηκαν στα τείχη και πήραν τις προκαθορισμένες
θέσεις τους, που είχαν μάθει μετά από αρκετή εκπαίδευση. Για να φτάσουν οι
επιτιθέμενοι την πύλη, έπρεπε να ανέβουν ένα λόφο από ένα δρόμο ο οποίος είχε
στροφές. Στην τελευταία στροφή, οι αμυνόμενη εξαπέλυσαν αλλεπάλληλα σμήνη από
βέλη, που αναχαίτησαν αστραπιαία την κεφαλή της επίθεσης.



Ο Balgorin τότε έφτασε στην πίσω μεριά του λόφου και είδε μπροστά του τα Orc
της Kambah στη στροφή: Πελώρια και πάνοπλα. Άρχισε να ρίχνει βέλη από το
σκοτάδι, αλλά οι επιτιθέμενοι έμοιαζαν χωρίς σταματημό. Νωρίτερα, όταν
προτοείδε το στρατό, είχε εντοπίσει τους τελευταίους δαυλούς που έσβηναν πριν
την επίθεση. Είχε υπολογίσει όμως ότι θα τους έπερνε τουλάχιστον κάνα δίωρο να
φτάσουν. Για να είχαν φτάσει μέσα σε ένα τέταρτο, όμως, αυτό σήμαινε μόνο ένα
πράγμα: Από το σημείο που είχε δει μέχρι την πόλη, η πεδιάδα πρέπει να ήταν
γεμάτη εχθρούς.



Κρύφτηκε πίσω από ένα βράχο και άρχισε να βαριανασαίνει. Η μάχη ήταν χαμένη.
Ακόμα και αν οι υπερασπιστές άδειαζαν τις φαρέτρες τους, οι αξιόμαχοι
πολεμιστές της Kambah θα ήταν πολλοί περισσότεροι από τους νεκρούς και
τραυματίες. Η δύναμή τους πρέπει να ξεπερνούσε τις πενήντα χιλιάδες. Η μάχη
ήταν μάταιη.



Μόλις έκανε αυτή τη διαπίστωση, ο Balgorin σκέφτηκε την πάρτη του. Δεν τον
ενδιέφερε στην τελική ποιος θα ήταν σε αυτή την πόλη, αλλά αν πρόδιδε τους
ντόπιους, θα μπορούσε να κερδίσει μια πολύ καλή θέση μελλοντικά: Αλλιώς έπρεπε
να φύγει κυνηγημένος και ντροπιασμένος. Καθώς άκουσε ποδοπατήματα να
κατεβαίνουν το λόφο προς το βράχο που βρισκόταν, οριστικοποίησε την απόφασή
του.



Φώναξε στα ορκ στη γλώσσα τους και τα οδήγησε τους Kenorex προς την πλαϊνή
είσοδο της πόλης. Στο σκοτάδι, δεν ήταν δύσκολο να τον μπερδέψουν για δικό
τους ιχνηλάτη. Εκεί υπήρχε ένα πανύψηλο δέντρο που το είχε χτυπήσει
αστροπελέκι και είχε ξεραθεί. Τους φώναξε να το πελεκήσουν για να πέσει στην
πύλη. Μέχρι να το κάνουν, ο ίδιος σκαρφάλωσε με ένα σκοινί και άρχισε να
σκοτώνει όλους τους αμυνόμενους πάνω στα τείχη. Η εικόνα ήταν φρικτή: Μέσα στη
σύγχυση, τους πήρε πολύ ώρα να καταλάβουν τι συμβαίνει, και ακόμα και όταν
κατάλαβαν, τους κυρίευσε ο πανικός στη σκέψη και μόνο ότι ο Balgorin τους είχε
προδώσει.



Πάνω στα τείχη, ο Balgorin έριχνε βέλη σε οποιονδήποτε κινιόταν. Σύντομα, το
δέντρο έπεσε και ο ένας μετά τον άλλο, οι Kenorex ανέβηκαν πάνω στα τείχη.
Τους οδήγησε στην κεντρική πλατεία του χωριού, όπου άρχισε η σφαγή. Τα ορκ
άρχισαν να σκοτώνουν όποιον ντόπιο περνούσε από κει, ακόμα και άμαχους. O
Balgorin τότε συνειδητοποίησε, από τις κραυγές τους, ότι είχε διαδοθεί το ότι
τους πρόδωσε. Αποφάσισε ότι έπρεπε να σταματήσουν αυτές οι φήμες οριστικά,
αλλιώς θα έβρισκε το μπελά του από το Oventhart. Ταυτόχρονα ήθελε να κάνει
τους Kenorex να τον εμπιστευτούν. Άρχισε να σκοτώνει όποιον έβλεπε, και
οδήγησε το στρατό σε καταφύγια και στους ναούς της πόλης. Δεν σεβάστηκε
τίποτα: Σκότωνε γυναίκες, έγγυους, μικρά παιδιά και γέρους. Το προσωπό του
ήταν μια παγερή και ανέκφραστη μάσκα.



Η Qumbar έπεσε μέσα σε τρεις ώρες, και λόγω της προδοσίας του Balgorin
σημαίνει ότι η επίθεση και από τις δύο πύλες δεν άφησε καμία δίοδο διαφυγής
στους κατοίκους. H σφαγή πήρε διαστάσεις. και όσοι επέζησαν ήταν λίγοι. Οι
Kenorex εμπιστεύτηκαν τον προδότη αβίαστα. Ο Balgorin έγινε λοχαγός στην πόλη,
υπεύθυνος για τη διατήρηση της τάξης, ενώ οι Kenorex ανέπτυξαν τις δυνάμεις
τους για να προχωρήσουν την επέλασή τους στην Unariel και στο Nador.



Κανείς δεν είναι σίγουρος εν τέλει για το λόγο που οδήγησε στην προδοσία του
Balgorin και για τα κίνητρά του. To μόνο σίγουρο είναι πως εξαιτίας του οι
Kenorex κέρδισαν δύο μέρες προέλασης τουλάχιστον, ενώ το όνομά του, παρά τις
προσπάθειές του, έγινε τόσο μισητό στο Oventhart, που λέγεται ότι στράφηκαν
ακόμα και στους Crimson Steel για να τον βγάλουν από τη μέση. Εν τέλει, ο
Balgorin βρέθηκε νεκρός στη μάχη ανακατάληψης της Qumbar από το στρατό του
Oventhart. Το πρόσωπό του ήταν καμμένο, ενώ είχε βέλη στην πλάτη του. Κανείς
δεν έμαθε όμως ποιος τον σκότωσε.

