---
title: "Η μάχη για τη Fellgaunt"
date: 2016-09-27
author: sfakias
---

Η Fellgaunt αποτελεί έναν από τους πιο δημοφιλείς σταθμούς για καραβάνια και
έμπορους στην Oromil. Είναι η μοναδική πόλη σε μεγάλη ακτίνα στις απέραντες
πεδιάδες της περιοχής. Ταυτόχρονα, έχει άπειρα πηγάδια, τα οποία δεν στέρευαν
ακόμα και σε περιόδους ξηρασίας. Έχει τη φήμη ότι ότι και αν ψάχνει κάποιος,
εκεί μπορεί να το βρει. Ταυτόχρονα, η Fellgaunt θέτει ένα φυσικό όριο στην
επιρροή της Imtaria, γιατί οι περισσότεροι από τους ντόπιους δεν τους
συμπάθησαν ποτέ, ενώ ταυτόχρονα η Imtaria βρήκε την ενασχόλιση με τη Fellgaunt
ως χάσιμο ανθρώπων και πόρων.  
Τέσσερις βασικές οικογένειες διοικούσαν την πόλη, που βρίσκονταν σε διαρκή
αντιζηλία. Αυτές ήταν οι Tulenkar, Merydra, Meacel και Kalistrom. Ανέκαθες
αυτές είχαν οικονομική αντιζηλία για το ποιος θα διοικεί την πόλη, και μονίμως
η τετραμελής γερουσία βρισκόταν σε αντιπαράθεση. Αυτό, μέχρι τη μέρα που έγινε
γερουσιαστής ο Tarlosh Kalistrom. Αυτό που ήταν κοινό μυστικό ήταν πως ο
Tarlosh ήταν νεκρομάντης, και μάλιστα πολύ ισχυρός. Η διαμάχη άρχισε με το αν
πρέπει να επιτρέπεται η εμπορεία σκλάβων στην πόλυ, με τους Kalistrom να
υποστηρίζουν πως είναι ιδιαίτερη κερδοφόρα μέθοδος, με την επιβολή φόρων, ενώ
είχαν και τη στήρηξη των Merydra.  
Η διαμάχη συνεχίστηκε, με τους Kalistrom να κάνουν κρυφά σκλαβεμπόριο. Ακόμα
περισσότερο, υπήρχαν υποψίες πως ο Tarlosh είχε αρχίσει να δημιουργεί
απέθαντους, αλλά κανείς δεν μπορούσε να το αποδείξει. μέχρι τη μέρα που έφτασε
στην πόλη η Band of Blood and Brimstone. O πρώτος που κατάλαβε την απειλή τους
ήταν ο ίδιος ο Tarlosh, όπου και τους παγίδεψε σε ένα μπουντρούμι γεμάτο
τεράστιους σάρκινους απέθαντους. Όταν οι Tulenkar κατάλαβαν όλο το σχέδιο του,
ξεκίνησαν στους δρόμους της πόλης συμπλοκές ανάμεσα στους δύο οίκους. Πολλύ
γρήγορα οι συμπλοκές γενικεύτηκαν, με τους περισσότερους άμαχους να
εγκαταλείπουν την πόλη, τους Merydra να στηρίζουν τους Kalistrom και τους
ελάχιστους Meacel που έμειναν να στηρίζουν τους Tulenkar.  
Με τις δυνάμεις των Kalistrom να είναι αριθμητικά πολύ ανώτερες, και με τη
στήριξη των undead, που πλέον περιδιάβαιναν ελεύθερα στους δρόμους της πόλης,
οι αψιμαχίες γρήγορα περιορίστηκαν στην πολιορκία του κάστρου των Tulenkar.
Μια συντεχνία από halfling, καθώς και η Band συμμάχησαν με τους Tulenkar και
πολέμησαν απέναντι στους άλλους δύο οίκους. Οι Tulenkar μετα βίας ξεπερνούσαν
τους επτακόσιους, με τους Kalistrom να φτάνουν σχεδόν πέντε χιλιάδες μαζί με
τους απέθαντους.  
H πολιορκία που εξελίχθηκε ήταν αμφίρροπη, και κρίθηκε από μικρά σημεία.
Ανάμεσα σε αυτά ήταν το στρατηγικό σχέδιο του λοχαγού Geraldor, η συνεισφορά
της ομάδας, καθώς και πράξεις ανέλπιστου κουράγιου, όπως του Domosan, του
Voldrak, Rotting, Enrick καθώς και του ίδιου του αρχηγού των Tulenkar,
Gathclan. Παρά τις αρχικές απώλειες τους, που έφτασαν σχεδόν το ένα πέμπτο του
στρατού, οι Kalistrom πήραν το τείχος μόλις μπήκε και ο νεκρομάντης στη μάχη,
αλλά η υποχώρηση στον πύργο ήταν οργανωμένη και οι απώλειες δεν ήταν πολλές.  
Έπειτα από μια μέρα άκαρπης πολιορκίας, οι ενισχύσεις ήρθαν με τον πιο
ανέλπιστο τρόπο. Πρώτα ο δράκος Haldisoir, εκμεταλλεύτηκε την ευκαιρία να
βοηθήσει το Droghor και να σπείρει καταστροφή ανενόχλητος, και έπειτα ένα
τεράστιο Elemental της γης, τον Bisdir, και ένα Golem από ρουμπίνι, που βρήκε
η ομάδα και στρατολόγησε στην άμυνα της πόλης, ενώ φήμες λένε πως μέχρι και
ένας Vethian έβαλε το χέρι του. Η αντεπίθεση τους έσπασε τις γραμμές των
Kalistrom, ενώ ο νεκρομάντης λέγεται ότι σκοτώθηκε από το Golem.  
Κάπως έτσι οι Tulenkar σήμερα διοικούν την πόλη. Η επιρροή τους πλέον έχει
επεκταθεί σε όλη τη χώρα, και η εμπορική συντεχνία τους είναι ευρέως γνωστή. O
Haldisoir απελευθερώθηκε από μια κατάρα του νεκρομάντη με τη βοήθεια των
Bloodscale, και η ειρήνη επέστρεψε στην πόλη, αν και πολλοί πιστοί του
Karadosh συνέχισαν να πολεμούν στις πεδιάδες για λίγα χρόνια, έπειτα από αυτό
το γεγονός, καθώς ο ιερέας του Voldrak απέκτησε δύναμη μετά την πολιορκία και
άρχισε να ηγείται τις τάξεις των Gheren Steed. Κανείς δεν αμφιβάλλει πάντως
πως το αποτέλεσμα θα ήταν εύκολα το αντίστροφο χωρίς τη συμβολή της ομάδας.

