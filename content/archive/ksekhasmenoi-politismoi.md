---
title: "Ξεχασμένοι Πολιτισμοί"
date: 2024-01-04
author: sfakias
---

Παρότι υπάρχουν πολλές χώρες που έχουν να καυχιούνται για τη δύναμη τους, στο
παρελθόν στη Na'erk υπήρχαν πολλές αυτοκρατορίες και πολιτισμοί που κάνουν
τους σημερινούς να φαντάζουν αδύναμοι. Ωστόσο, οι περισσότεροι δεν άντεξαν στο
χρόνο, θύματα της ίδιας τους της δύναμης. Ανάμεσά τους ξεχωρίζουν οι εξής:

#### Elvehnans (-2300 έως -1550)

O πρώτος πολιτισμός των ξωτικών πάνω στην Na'erk είχε απίστευτους μάγους οι οποίοι αντιλαμβάνονταν και χειρίζονταν τη μαγεία του Veth με τρόπους που μας είναι αδιανόητοι. Η πρώτη μορφή της Naryal, από την οποία λίγα μένουν πλέον, είχε εντυπωσιακά κτήρια που προκαλούσαν δέος. Από αυτά σώζεται κυρίως ο ναός του Hydarax στην Tarmossa στα δυτικά του δάσους. Τα Elvehnans διάλυσαν ξαφνικά έπειτα από τις καταστροφικές επιλογές του μάγου Sylris και δεν μπόρεσαν ποτέ ξανά να ορθοποδήσουν μετά και από τις μάχες με τα ορκ.  



#### Zulhan (-600 έως 104)

Από τις πρώτες μεγάλες αυτοκρατορίες των ανθρώπων, η Zulhan δεν έμελλε να κρατήσει πολύ. Οι κάτοικοί του, firefolk και άνθρωποι κυρίως, έφτιαξαν τεράστια υπόγεια συγκροτήματα και κρύπτες γεμάτες πλούτη, πολλές από τις οποίες παραμένουν ανεξερεύνητες. Διάφοροι λένε πως οι πρώτοι αυτοκράτορες είχαν χρησιμοποιήσει τα scrolls του Sergonial για να μεγαλώσουν τα σύνορα της αυτοκρατορίας, αλλά η γνώση από τότε έχει χαθεί. Το σίγουρο είναι πως η φάτρια των Ferames οδήγησε στην οριστική της πτώση καθώς έγιναν υπηρέτες του Voolthow. H άλλοτε πανίσχυρη αυτοκρατορία πλέον αποτελεί έδρα του στρατού του Shadowflame των απέθαντων και ελάχιστοι παίρνουν το ρίσκο να επισκεφτούν αυτές τις καταπακτές.  



#### Kultaria (1983 έως 3335)

Γνωστή ως η μεγαλύτερη αυτοκρατορία των ανθρώπων, η Kultaria αποτελεί πρακτικα την περίοδο όπου το Hidden Kingdom έγινε High Kingdom και μπορούσε να ακμάζει σε μια περίοδο όπου οι δράκοι έσπερναν τον τρόμο. Η αρχιτεκτονική και η μηχανική που αναπτύχθηκε θεωρείται ακόμη αξεπέραστη. Χαρακτηριστικό είναι πως οι πολεμιστές του μπόρεσαν να σταματήσουν την προέλαση των Icebringers. Πολλά από τα μαγικά και τεχνολογικά επιτεύγματά του χάθηκαν έπειτα από τον εμφύλιο κατά το Brothers War.



#### Gadrunen (-2350 έως 1630)

Ίσως η πρώτη αυτοκρατορία στη Na'erk, η Gadrunen αντιπροσωπεύει την ακμή των Γιγάντων. Την περίοδο εκείνη ήταν από τους λίγους που μπορούσαν να αψηφίσουν την τυρρανία των δράκων, να τους πολεμίσουν και να φτιάξουν τις δικές τους τεράστιες πόλεις στο Βορρά. Ωστόσο, η ίδια τους η έπαρση και η αδυναμία να υπακούσουν και να αναπαραχθούν τους οδήγησε στο να σπάσουν σε πολλά μικρά κομμάτια. Δεν ήταν λίγοι αυτοί που έφτασαν στο σημείο να ζωοποιηθούν, ενώ οι μάχες με τις μικρότερες φυλές δεν τους άφησαν ποτέ να ξαναφτάσουν τα περασμένα τους μεγαλεία.  



#### Selanahr (500 έως 1700)

Το απομακρυσμένο βασίλειο του Selanahr θεωρείται από πολλούς στην αρχική του μορφή αυτοκρατορία. Αναπτύχθηκε χωρίς να έχει σοβαρό αντίπαλο για πολλούς αιώνες, και σύντομα πρακτικα έλεγχε ολόκληρη την Athalaar από την Bjaglant έως το Kuarix. Οι σοφοί του, ξωτικά, ανέπτυξαν την αστρονομία και πολλά είδη μαγείας. Το σύστημα από κάστες που όριζε την εξουσία και τους υποτελείς έμελλε μοιραία να οδηγήσει και στην πτώση του.

