---
title: "The Rod of Stone and Steel: Reclaimed"
date: 2019-07-12
author: sfakias
---

Όταν ο Salkor αποφυλακίστηκε, άρχισε να καταστρώνει σχέδια για να
ξανασυναρμολογήσει το Rod και να ελευθερώσει τον Rhekvethor. Πήγε στον
Maeronian, και του ζήτησε τη βοήθειά του, και αυτός την πρόσφερε: Τη
δυνατότητα να χειρίζεται ισχυρή μαγεία για να μην τον εντοπίζει κανείς. Ο
Maeronian δεν ήξερε ακριβώς τι είχε συμβεί, και ο Salkor για να αποφύγει τις
πολλές ερωτήσεις του είπε πως ήταν επιθυμία του Rhekvethor. Με τις
νεοαποκτημένες του δυνάμεις, ο Salkor άρχισε να ερευνά τι είχε συμβεί με το
Rod, αλλά ήταν αδύνατον να μάθει. Πλανιόταν άσκοπα για καιρί, μέχρι που άρχισε
να μαζεύει πηγές.



Καθώς πέρασαν οι αιώνες και οι χιλιετίες, ο Salkor μπόρεσε να μάθει την
τοποθεσία των δακτυλιδιών, του Rod και του Moaning Diamond: Ήξερε όμως πως θα
έπρεπε να κινηθεί αργά και προσεκτικά, για να μην αποκαλυφθεί: και πως όταν
έπερνε κάποιο από αυτά, τα υπόλοιπα θα φυλάσσονταν πολύ καλύτερα: επομένως,
όταν έπερνε ένα, έπρεπε να έχει τρόπο να τα πάρει όλα. Και έτσι πέρασε πολύ
καιρό βρίσκοντας τρύπες στις επιμέρους άμυνες, και οργανώνοντας αναλυτικά το
σχέδιό του. Έφτασε στο σημείο να βρει τον Tavethir και να ξαναμιλήσουν μετά
από καιρό, και ενώ ο Tavethir ήταν δεσμευμένος από τη δίκη, μπόρεσε να δώσει
πληροφορίες στον Salkor για τα δακτυλίδια, καθώς γνώριζε την αδικία που είχε
συμβεί στο πρόσωπό του και είχε κουραστεί από το αιώνιο βάρος της φύλαξης. Ο
Yerastu τιμώρησε με θάνατο τον Tavethir για την προδοσία του, τον οποίο ο
ίδιος αποδέκτηκε.



Ξεκίνησε από το νότο, από ένα τυχαίο συμβάν: Το δακτυλίδι φυλασσόταν σε έναν
πολιτισμό gnomes υπόγεια, που είχε ερειπωθεί πριν χρόνια. Προστατευόταν όμως
από ένα ξόρκι: μόνο ένας έντιμος gnome μπορούσε να το πάρει από το σημείο που
βρισκόταν. Και αυτός έτυχε μετά από πολλά χρόνια να περάσει από εκεί: o
Droghor Firan, με το Band of Blood and Brimstone. Το δακτυλίδι, καθώς κανείς
δεν γνώριζε τι ήταν, δόθηκε σε δημοπρασία: ωστόσο το αναγνώρισε και το αγόρασε
ένας έντιμος ιππότης, εν ονόματι Eberk Ironglance. O Salkor περίμενε να κάνει
την κίνησή του, και πήρε το δακτυλίδι, αφού προειδοποίησε το Band να μην
μπλέξει στα σχέδιά του.



Με μια αιφνιδιαστική κίνηση, πήρε το δακτυλίδι, μετά από λίγους μήνες από την
εύρεσή του. Ταυτόχρονα, είχε στείλει τον κλέφτη Saskath στο Temple of the
Sapphire Guard, στη δύση, που φυλασσόταν το δεύτερο δακτυλίδι, και μπόρεσε να
το κλέψει με επιτυχία, καθώς ήταν από τους καλύτερους στη δουλειά του. Τέλος.
κορόιδεψε τον Dumsper πως αν έσπαγε για δεύτερη φορά το Moaning Diamond, θα
έλυνε την κατάρα: και αυτός το πίστεψε και πήγε στην Buldigazdar, που
φυλασσόταν από τον Bodrig και άλλους υπηρέτες της Tarov, έσπασε τις προστασίες
του με το Σεισμό, το σφυρί του, και το πήρε μαζί του στο Strumeld: Όμως, με τη
δύναμη του διαμαντιού μπόρεσε σταδιακά να σπάσει την κατάρα που του είχε
επιβάλει η Tarov: Κάτι που ο Salkor δεν γνώριζε.



Η επόμενη κίνηση του Salkor ήταν να περάσει το πέρασμα που οδηγούσε στα
Tartara και να πάρει το rod. Πέρασε από τις άμυνες της σαλαμάνδρας Innorf και
εν τέλει μπήκε στον ανεμοστρόβιλο που βρισκόταν, με το Band στο κατόπι του,
και το πήρε, σε μια πολύπλοκη σειρά γεγονότων που οδήγησαν στο θάνατο του
μάγου Aldastrio και στην παρέμβαση δαιμόνων που ήθελαν και αυτοί μερίδιο από
την πίτα. Ο Aldastrio όμως γύρισε στη ζωή, με τη βοήθεια της Tarov, και του
δόθηκε εκ νέου σκοπός: να προστατέψει το Moaning Diamond και τα πλάσματα της
γης.



Οι φύλακες των δακτυλιδιών γρήγορα θορυβήθηκαν. Η κυανή δράκαινα Akerosoth από
το Dragonpact, που είχε το τρίτο δακτυλίδι, βρήκε το Band και πήγαν στο
Ilistair, στο ναό του Yerastu, όπου εκεί ήταν το τελευταίο δακτυλίδι. Ο
αρχιερέας Dorian Sheidahan με το ιερατείο και τους πολεμιστές του ανέλαβε να
τα φυλάει. Όλο αυτό το διάστημα, από το Temple of the Sapphire Guard στάλθηκε
απόσπασμα που προσπαθούσε να μάθει τι έγινε το δακτυλίδι, όμως η προσπάθειά
τους ήταν αναποτελεσματική. Και αυτό γιατί ο αρχηγός τους, ο Gethsered, ήταν
προδότης, και παραπλάνησε τους υπόλοιπους πιστούς στα σκοτεινά του σχέδια.



Ο Klemnestron είχε μάθει για τα γεγονότα, γιατί ένας πιστός του, ο αρχαίος
κόκκινος δράκος Solusmeir, είχε οδηγήσει το Band στην Innorf. Καθώς ήθελε και
αυτός να έχει ένα όφελος από την ιστορία, δέκτηκε να βοηθήσει τον Salkor και
συμμάχησε με τον Gethsered, με αντάλλαγμα το Rod να χρησιμοποιηθεί με βάση τα
δικά του συμφέροντα. Οι Bloodscales έκαναν με την επόπτευση του Solusmeir
διάφορες κινήσεις να σταματήσουν το Band, αλλά εν τέλει ο Gethsered τους είπε
πως τα δακτυλίδια ήταν στο Ilistair. Ο Solusmeir με τον Foervian, των αρχηγό
των Bloodscales, μάζεψαν δράκους και στρατιώτες και επιτέθηκαν με μανία στο
ναό.



H μάχη που ακολούθησε ήταν σκληρή, αλλά λίγοι μπορούσαν να αντισταθούν στη
μανία του Solusmeir. Ακόμα περισσότερο, αρκετοί ιερείς έλειπαν για να
πολεμίσουν στο νότιο Darrok τον Τιτάνα Dumsper, που είχε αρχίσει την εισβολή
του. O δράκος ήταν έτοιμος να ισοπεδώσει το μοναστήρι, όταν η Shizu από το
Band κάλεσε τον Hikari, που φυλούσε το Rhekvethor για να προστατέψει το ναό. Ο
Hikari σκότωσε σε μια μονομαχία που διέλυσε τα τείχη τον Solusmeir, όμως οι
Bloodscales πρόλαβαν να πάρουν τα δακτυλίδια από τον τραυματισμένο Dorian και
να φύγουν έγκαιρα. Το μοναστήρι διασώθηκε, αλλά το κόστος ήταν τεράστιο.



Παράλληλα, ο Salkor εκμεταλλεύθηκε μια επίθεση που είχε συμβεί στο Strumeld
από το Band για να αρπάξει το Moaning Diamond από τον Τιτάνα. Όταν οι
Bloodscales του έδωσαν τα δύο δακτυλίδια, πήγε κάπου απόμερα, ενεργοποίησε τα
προστατευτικά του ξόρκια και συναρμολόγησε εκ νέου το Rod of Stone and Steel.
Με τη βοήθειά του, άρχισε να κατευθύνεται στα έγκατα της γης, προς τη φυλακή
του Rhekvethor,. Απέφυγε τον Menthdravor που τον φύλαγε και καθώς ο Hikari
είχε γυρίσει στο Fortress of the Just, τα παλάτια του Yerastu, έφτασε τη
φυλακή χωρίς εμπόδια και παρά τις προσπάθειες του Droghor και του Menthdravor
να τον εμποδίσει, έσπασε τη φυλακή και έφτασε τον Rhekvethor.



Σε αυτή την προσπάθεια δημιουργήθηκε ένας ισχυρός σεισμός, ο οποίος ξύπνησε
ένα πελώριο πλάσμα της φωτιάς, ξεχασμένο στα βάθη της γης από το Primordial
War. Σε μια τιτάνια μάχη που ακολούθησε, ο Rhekvethor με τη βοήθεια του Rod
κατάφερε να το σκοτώσει, προτού διαλύσει με λάβα όλη την επιφάνεια. Όμως, ο
Yerastu έστειλε μερικά από τα ισχυρότερα Kenemi για να σταματήσουν τον
Rhekvethor και το Salkor. Αυτοί τα αντιμετώπισαν με επιτυχία, με αποτέλεσμα ο
Yerastu σύντομα να παραιτηθεί από τις προσπάθειές του: το χάος είχε νικήσει.



Οι Vethians πήγαν μετά τον θάνατο του Τιτάνα Dumsper στο Strumeld, όπου
σύζήτησαν με τη Shizu, τον Droghor και τον Aldastrio για το μέλλον του Rod of
Stone and Steel. Ήθελαν να φύγουν από την υλική διάσταση και δεν μπορούσαν να
το πάρουν μαζί τους, αλλά δεν μπορούσαν να το αφήσουν να καταστραφεί ή να
μείνει αχρησιμοποίητο. Εν τέλει αποφασίστηκε, με τη σύμφωνη γνώμη της Tarov
και την ανοχή του Yerastu, να πάρει το Rod ο μάγος Aldastrio, και να το
χρησιμοποιεί μαζί με ένα νεοσύστατο τάγμα: The Order of Blood and Brimstone.
Και ο Salkor με τον Rhekvethor γύρισαν πίσω στα Zinctizuctra, και από τότε
ελάχιστα έχουν ακουστεί για αυτούς: Αν και φημολογείται πως ο Salkor
επισκέπτεται που και που τον Aldastrio.

