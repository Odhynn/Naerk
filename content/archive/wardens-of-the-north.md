---
title: "Wardens of the North"
date: 2022-06-01
author: sfakias
---

**_Moto_** : _  long in the cold winter’s night, our vigil lie._

** _Emblem_** : nightowl in a snowy background

_ **Brief history of the order**_

Μετά το Winter’s war και τις καταστροφικές συνέπειες σε ολόκληρο το Βορρά, κρίθηκε σκόπιμο από κάποιους που επιβίωσαν και διαδραμάτισαν ηγετικό ρόλο να υπάρχει μια διαρκής επίβλεψη των μενίρ, η οποία να μην εμπίπτει στις αρμοδιότητες των πλησιέστερων φυλών γεωγραφικά, αλλά να είναι υπόθεση ολόκληρου του Βορρά ακριβώς λόγω της έκτασης της καταστροφής. Για να εξυπηρετήσουν αυτό το σκοπό πρότειναν την συγκρότηση ενός διαφυλετικού τάγματος με μοναδικό σκοπό την περιφρούρηση των Μενίρ αλλά και την εποπτεία – παρακολούθηση ολόκληρου του Βορρά και τη συλλογή πληροφοριών ώστε να μπορούν να αποτρέψουν καθένα που θα προσπαθούσε στα πλαίσια απόκτησης δύναμης, να έχει οποιαδήποτε αλληλεπίδραση με τα Μενίρ. Αυτός ο συνετός σκοπός αρχικά καλωσορίστηκε από τις περιοχές που συνόρευαν με το Ηosh και βρέθηκαν αρκετοί πρόθυμοι να ενταχθούν στις γραμμές του Τάγματος , από όλες τις κοινωνικές κατηγορίες. Πολλόι είδαν ένα ευγενή σκοπό που συμβάδιζε με τα διακυρηγμένα ιδανικά του Βορρά , ενώ αποτελούσε και μια ευκαιρία για πολλούς να ξεφύγουν από την μιζέρια και τα βάσανα και να χαίρουν κάποιας αναγνώρισης. Έτσι δημιουργήθηκε μια κρίσιμη μάζα μελών κυρίως γύρω από την πόλη της  Pamfuhl που συγκρότησαν αυτήν την πρωτοβουλία και έστειλαν αντιπροσώπους σε ολόκληρο το Βορρά ζητώντας από τους διάφορους άρχοντες αλλά και από τον λαό να στηρίξουν.

Ωστόσο οι υπόλοιπες φυλές δεν ανταποκρίθηκαν το ίδιο θερμά σε αυτό το κάλεσμα. Αρκετοί το είδαν σαν ένα εν δυνάμει πολιτικοστρατιωτικό σώμα με σκοπό να ανατρέψει τις ισορροπίες ανάμεσα στις φυλές, ενώ αρκετοί φοβούμενοι την κατασκοπεία δεν ήταν διατεθιμένοι να μοιραστούν τα μυστικά της επικράτειας τους με ξένους. Ειδικά οι μάγισσες και οι σαμάνοι του Belgosreim το αντιμετώπισαν ανοικτά ως απειλή που θα εμπόδιζε την δύναμη τους. Από το Fervolosh αντιμετωπίστηκε με καχυποψία και δεν στήριξαν σθεναρά αλλά αρκετές φυλές έστειλαν απεσταλμένους κυρίως για να έχουν μάτια και πρόσβαση για λόγους ανταγωνιστισμού. Ωστόσο κυρίως επειδή ένιωθαν την απειλή στο πετσί τους αρκετά ορκ από την Fol'rish και τη Nocrel κατατάχθηκαν, μάλιστα η βασίλισσα της Fol'rish παραχώρησε και εγκαταστάσεις στην επικράτεια της εντός της πόλης. Όσον αφορά την περιοχή των γιγάντων του Hoen αν και δεν τάχθηκαν επιθετικά δεν αναγνώρισαν την ανάγκη ενός τέτοιου τάγματος και δεν στήριξαν. Έτσι μετά από αρκετές προσπάθειες που κράτησαν χρόνια συγκρότηθηκε το έτος 3289 το τάγμα των Wardens of the North με έδρα το Vigil Keep στις δυτικές όχθες της λίμνης Upperbung. Πρώτος επικεφαλής του Τάγματος θεωρείται ο Oleg Timberson για τον οποίο λέγεται ότι ήταν εγγονός του θρυλικού Yoll Serok και γιος της Finn “Flinger” Yolra.

Με τον καιρό αρκετοί πολεμιστές, αλλά και δρυιδες, μάγοι εντάχθηκαν στους WOTN και η δύναμη του Τάγματος αυξήθηκε σημαντικά. Δημιούργησε αρκετά παρατήρητηρια και επανδρωμένες φρουρές σε διάφορα καίρια σημεία ενώ υοθέτησε ένα μοντέλο λειτουργίας αυτόνομων πυρήνων στο Hoss, στο Fervolosh, στα Hlafentar, ενώ στο Belgosreim συντηρούταν κρυφά μια ομάδα από τους πιο σκληροτράχηλους καθώς ήταν διαρκώς επικυρηγμένοι. Ωστόσο αυτή η μαζικοποίηση στάθηκε και η βασική αιτία της πτώσης του Τάγματος καθώς ποτέ δεν κατάφερε να διαχωριστεί από τις φυλετικές αντιπαραθέσεις. Ενώ απαγορευόταν ρητά με ποινή θανάτου να πολεμήσει στρατιωτικό σώμα του Τάγματος στο πλευρό οποιασδήποτε φυλής , τα μέλη του ατομικά μπορούσαν να συμμετέχουν στο πλευρό μόνο της φυλής τους. Αυτό είχε ως αποτέλεσμα πολλοί wardens να βρίσκονται αντιμέτωποι μεταξύ τους αλλά και να ξεσπάσουν εμφύλιες διαμάχες στο εσωτερικό του ίδιου του Τάγματος, καθώς θεωρούσαν πολλοί πως μεταξύ τους υπήρχαν άτομα που παραβίαζαν τις αξίες του Τάγματος.

Με το πέρασμα των αιώνων και όσο η απειλή των παγετώνων ξεθώριαζε, τόσο παρήκμαζαν και οι Wardens of the North. Οι διάφορες φυλές προσπαθούσαν να αξιοποιήσουν τα διάφορα παραρτήματα προς όφελος τους οξύνοντας διαρκώς τις αντιπαραθέσεις στο εσωτερικό του Τάγματος. Το έτος 4453 το Vigil Keep κάηκε ολοσχερώς έπειτα από εμφύλια σύρραξη για την αρχηγία του Τάγματος και εγκαταλείφτηκε το Φρούριο. Σταδιακά το τάγμα ξεχάστηκε και η λειτουργία τους παρέπεμπε περισσότερο σε δράση μυστικής απόκρυφης αίρεσης. Υπήρχαν βέβαια και αυτοί που ακόμα και σήμερα προσπαθούν να στρατολογούν νέα μέλη και συνεχίζουν την επαγρύπνηση τους αλλά είναι πολλοί λίγοι, με ελάχιστα μέσα στη διάθεση τους, και λίγοι άρχοντες πλέον τους προσφέρουν φιλοξενία. Αξίζει να σημειωθεί ότι το παράρτημα του Hoss με έδρα τη Fol'rish παρέμεινε δυνατό για αρκετό καιρό, κυρίως γιατι εκεί η απειλή των Παγετώνων και των απέθαντων δεν έπαψε ποτέ. Ωστόσο μετά το Totem war όπου οι wardens με αυτοθυσία πολέμησαν στο πλευρό των υπολοιπών φυλών δέχτηκαν συντριπτικό πλήγμα και απέμειναν ελάχιστοι.

