---
title: "Warm, the river that should't exist - The origin of Kemilia"
date: 2021-10-08
author: kyriakos
---

Πολλά χαρακτηριστικά του Warm καθιστούν "αδύνατη" την ύπαρξή του και ακόμα πιο
πολλά μυστήρια περιστρέφονται γύρω του. Σε μία πολύ βόρεια και ψυχρή περιοχή,
τα νερά του είναι μόνιμα ζεστά (από εκεί έχει πάρει και το όνομά του). Έχει το
σχήμα φιδιού που τυλίγεται και σε ένα σημείο του τα νερά του πάνε αναφορικά.
Τελειώνει σε ένα λάκκο που φήμες τον θέλουν να καταλήγει στη διάσταση του
νερού και δεν είναι ξεκάθαρο από που αρχίζει καθώς να νερά του βγαίνουν μέσα
από το έδαφος σε μια βαλτώδη περιοχή των βουνών (αν και μάλλον υπόγεια ρεύματα
είναι η εξηγούν αυτό το φαινόμενο πολλοί πάλι θέλουν την πηγή να είναι η
διάσταση του νερού). Τα νερά του ποταμού πολλές φορές αναταράσσονται χωρίς
κανείς να έχει καταφέρει να το εξηγήσει αυτό. Στην γύρω περιοχή υπάρχουν
διάφορα στοιχειακά νερού, γης και αέρα. Αν και τυπικά αμφισβητείται πότε και
υπό ποιες συνθήκες δημιουργήθηκε ο Warm, οι πιο πολλές πηγές τον τοποθετούν
εκεί από την εποχή του Ashiro και θέλουν αυτόν να είναι ο δημιουργός του,
στους παλιότερους χάρτες μάλιστα δεν υπάρχει καμία καταγραφή του και αυτό
ενισχύει την παραπάνω θεωρία.

Ένας από τους πρώτους αν όχι ο πρώτος μάγος που πήγε εκεί να τον μελετήσει
ήταν ο Kemil, ένας μάγος με τρομερές δυνάμεις και για πολλούς ίσως ο καλύτερος
μάγος που ειδικευόταν στην στοιχειακή μαγεία. Εγκαταστάθηκε στην περιοχή και
έστησε τα εργαστήριά του για να μελετήσει και μάλλον ήταν εκεί που ειδικεύτηκε
στην στοιχειακή μαγεία. Εκείνα τα χρόνια η κληρονομιά του Ashiro που αποκτούσε
μαζική απήχηση για πρώτη φορά και μαζί με αυτή αποχτούσε τους πρώτους της
εχθρούς. Συμμορίες που κυνηγάγανε και σκοτώνανε μέλη τους η πρώτες επιθετικές
κινήσεις από την κυβέρνηση του Oventhart και άλλα τέτοια ήταν που έκαναν τον
Kemil να αποτελέσει φάρο ελπίδας για διάφορα μέλη της κληρονομίας καθώς αυτός
και η περιοχή του μπορούσε να αποτελέσει καταφύγιο για αυτούς. Ακόμα και για
τον ίδιο τον Kemil η προσέλευση κόσμου και η ανάπτυξη εμπορίου στην περιοχή
για να του παρέχεται ότι χρειάζεται για τα πειράματά του ήταν κάτι πολύ
θεμιτό, έτσι και έγινε.

Η περιοχή γύρω από τον Warm ονομάστηκε Kemilia residence και στην ακμή της
έφτασε να είναι κωμόπολη με το εμπόριο να ανθίζει και να ενισχύει ακόμα και
τις γύρω περιοχές. Μαζί με αυτό απαγωγές και θυσίες, μη ξωτικών άρχισαν να
καταγράφονται και να αυξάνονται με εκθετικούς ρυθμούς, η κυβέρνηση, όμως, δεν
τολμούσε να στείλει στρατό για να σταματήσει αυτήν την κατάσταση καθώς
εκτιμούσε πως οι αναταραχές που θα δημιουργούσε η επίθεση σε μία περιοχή
"εμπορικό κέντρο" (και η πιθανή παύση εξαγωγής αγαθών από εκεί σαν ένδειξη
διαμαρτυρίας) θα ήταν πολύ μεγαλύτερες από αυτές που καλούταν να αντιμετωπίσει
λόγω των εξαφανισμών και θανάτων.

Πολλές αμφιλεγόμενες πηγές (κυρίως φιλικές στην κληρονομία) καταγράφουν τον
Chandor, έναν από τους πρώτους που πήραν ανοιχτά θέση απέναντι στην κληρονομία
του Ashiro, να προσπαθεί να σταματήσει αυτήν την κατάσταση. Αποτέλεσμα αυτής
της κίνησης ήταν να βρίσκεται αντιμέτωπος με τον Kemil και μετά βίας να
καταφέρνει να φύγει με την ζωή του. Λένε μάλιστα ότι τα νερά του Warm είναι
θερμά από όταν τα άγγιξε ο Chandor σε εκείνη την μάχη και πως οι αναταραχές
του ποταμού συμβαίνουν όποτε αυτός είναι στην περιοχή.

