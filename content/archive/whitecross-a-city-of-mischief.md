---
title: "Whitecross, a City of Mischief"
date: 2023-06-09
author: sfakias
---

Το Whitecross σαν πόλη πρωτοεμφανίζεται την περίοδο της ακμής του Oventhart, περί το έτος 3500. Έχοντας στρατηγική θέση δίπλα στο Roaring Strait, αποτέλεσε ένα εμπορικό κέντρο που συνέδεε τo Misty Sea με το Roaring Strait. Αυτό σημαίνει ότι μπορούσε να ελέγχει όλα τα καράβια που περνούσαν από την περιοχή και με τα τελωνεία να πλουτίζει και να μεγαλώνει. Οι εμπορικές σχέσεις του με το Tarthyn και τους Πράσινους Λόφους ήταν αρκετά καλές, αν και με το Sunshine σταδιακά περιορίστηκαν για άγνωστους λόγους. Πρώτος συνέταιρος ήταν το Tarthyn καθώς μέχρι ένα διάστημα υπήρχαν πολλά ξωτικά στο Whitecross και είχαν μεγάλη δύναμη και φιλία με τους γείτονές τους.

Όμως και με το Tarthyn οι σχέσεις έσπασαν ξαφνικά, περί το έτος 4400. Αφορμή υπήρξε η άρνηση του Tarthyn να πληρώνει υπερβολικά μεγάλους φόρους και ναύλα στο Whitecross. Ωστόσο, η πραγματική αιτία ήταν η ρητορική μίσους που επανηλλειμένα εξέφραζαν στο Whitecross απέναντι στα ξωτικά και τα gnomes του Tarthyn. Είναι πολύ πιθανό ακόμα και η αύξηση της φορολογίας να οφειλόταν σε αυτό το γεγονός. Έκτοτε, το Tarthyn έκοψε οριστικά τα δρομολόγια από και προς το Whitecross.

Εκείνη την περίοδο η πόλη απέκτησε ένα μίσος για τα ξωτικά το οποίο άρχισε να επεκτείνεται και προς τα ξωτικά του ίδιου του Oventhart. Τα ξωτικά της πόλης θεωρούσαν υπέυθυνους τους ανθρώπους για ότι είχε συμβεί, και οι άνθρωποι έλεγαν πως τα ξωτικά ήθελαν μόνο αυτά να έχουν εμπορικές σχέσεις με το Tarthyn. Οι δύο φυλές άρχισαν να εχθεύονται και η πόλη πρακτικά χωρίστηκε στα δύο. Το Tarthyn όμως ήταν κεντρικός εμπορικός συναίτερος, και το Whitecross φτωχοποιήθηκε βίαια καθώς βρέθηκε ξαφνικά να έχει χάσει τα 2/3 των εμπορικών του συναλλαγών.

Σε ένα κλίμα που έφτανε από φραστικές επιθέσεις μέχρι βίαιες συμπλοκές εκατέρωθεν, την εξουσία της πόλης την ανέλαβε ένας μάγος το έτος 4728. Ο Nuzzad ο οποίος εγγυήθηκε την ασφάλειά της. Ωστόσο, καθώς ήταν άνθρωπος, όλοι παρατήρησαν πως έπαιρνε μέτρα τα οποία ήταν ιδιαίτερα ευνοϊκά προς αυτούς. Αντίθετα, αύξανε ραγδαία τη φορολογία στα ξωτικά, μέχρι που πρακτικά τα οδηγούσε σε εξώθηση από την πόλη. Όλα αυτά ήταν από λίγο έως πολύ γνωστά στο βασιλιά του Oventhart, αλλά οι περισσότεροι πιστεύουν πως λόγω της κληρονομιάς του Ashiro ήταν δύσκολο να φανεί πως ο βασιλιάς παίρνει θέση υπέρ της μίας ή της άλλης πλευράς. Μέσα σε ένα χρόνο από την εμφάνιση του Nazzad τα ξωτικά είχαν φύγει από το Whitecross.

To φθινόπωρο του 4772 ένας πελώριος κόκκινος δράκος εμφανίστηκε και έκαψε το Whitecross. Η καταστροφή στην πόλη ήταν τεράστια, όμως μπόρεσε να ανακάμψει. Την περίοδο εκείνη όλοι παρατηρούν πως είχε βελτιώσει ύποπτα πολύ τις εμπορικές της συναλλαγές με την Kambah, και δεν πέρασε πολύς καιρός μέχρι να εμφανιστούν οι πρώτοι Kenorex στην πόλη. Αρχικά δεν παρουσιάζονταν σαν πολίτες της Kambah, αλλά σαν τάγμα εθελοντών που βοηθούσε στην ανοικοδόμηση της πόλης. Μέσα σε λίγους μήνες, με την επίθεση της Kambah στο Oventhart, η πόλη πέρασε πλέον επίσημα στον έλεγχο της Kambah με ελάχιστες συμπλοκές. Οι πύλες έκλεισαν και δεν μπόρεσε να βγει κανείς. Όσοι τόλμησαν να αντιδράσουν κρεμάστηκαν παραδειγματικά στην αρένα της πόλης. Λέγεται πως επί τέσσερις ώρες κρεμούσαν αντιφρονούντες σε δεκάδες, μέχρι το τέλος της ημέρας είχαν εξακόσια πτώματα.

Κατά την διάρκεια του πολέμου το Whitecross παρέμεινε σαν σταθμός ανεφοδιασμού των Kenorex. Ο δράκος που έκαψε την πόλη πέθανε σε μια μονομαχία στα βόρεια με έναν άλλο δράκο. Ο στρατός του Oventhart δεν πλησίασε ποτέ την πόλη και ούτε την θεώρησε σαν κεντρικό στρατηγικό στόχο για ανακατάληψη. Η πόλη ήταν πολύ καλά οχυρωμένη και πολύ κοντά στην Kambah και κάθε τέτοια κίνηση θα κόστιζε πολύ. Ειδικά μετά την ανακατάληψη της Kambah, οι απώλειες του Oventhart ήταν πολύ μεγάλες και αυτό που ήθελαν πάνω απόλα είναι ειρήνη. Από την αρχή του πολέμου, οι πρόσφυγες είχαν βρει καταφύγιο στο Dalurie, το επανακατειλημένο φρούριο του Cavaroch και καθώς ανοικοδομήθηκε με την βοήθεια των ξωτικών και του Oventhart οι περισσότεροι αποφάσισαν να μείνουν εκεί μόνιμα.  

Το έτος 4817 ένας κόκκινος δράκος, η Sartharia, που εμφανίστηκε ξαφνικά έκαψε για δεύτερη φορά την πόλη. Οι περισσότεροι πιστεύουν ότι ήταν το τάιρι του πρώτου δράκου και το έκανε γιατί νόμιζε ότι του είχαν κλέψει τα αυγά και τα έκρυβαν στην πόλη. Η δεύτερη καταστροφή όλοι συμφωνούν πως δεν ήταν τόσο μεγάλη όσο η πρώτη, και η πόλη γρήγορα επανήλθε, επίσημα πλέον με τη βοήθεια της Kambah. Έχει εξελιχθεί πλέον σε κεντρικό εμπορικό λιμάνι της χώρας και έχουν φτιαχτεί ναυπηγεία από τα οποία έφυγαν τα περισσότερα πλοία που συμμετείχαν στη Ναυμαχία της Ομίχλης.  

