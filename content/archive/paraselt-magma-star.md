---
title: "Paraselt: Magma Star"
date: 2019-04-05
author: sfakias
---

Στο Paraselt υπάρχουν δύο διακριτά κέντρα δύναμης, τα οποία προέρχονται από
δύο διαφορετικές πηγές: To πρώτο, των γιγάντων, και το δεύτερο των γκόμπλιν.



Οι γίγαντες της Φωτιάς διακρίνονται σε δύο βασικές φατρίες: Στην φατρία των
Rall, με έδρα τα μέγαρα του Ral'zoton και την φατρία των Dragonfire με έδρα το
ηφαίστειο Kegrozal.



Οι πρώτοι θεωρούν τους εαυτούς τους γνήσιους απόγονους των νότιων Sun Giants
και δεν αναγνωρίζουν κάποιο δυνατότερο στα βουνά. Η δύναμή τους είναι
τρομακτική, όμως έχουν αιώνες να επιτεθούν στην νότια Oromil. Έχουν συνάψει
εμπορικές σχέσεις με τη Hoarinhel, και εξάγουν μέταλλα, όπλα και δυσεύρετους
πολύτιμους λίθους. Η δύναμή τους είναι τεράστια και η πόλη τους είναι
επιβλητική και τεράστια σε διαστάσεις.



Οι δεύτεροι είναι αρκετά πιο οξύθυμοι. Είχαν επιτεθεί στο παρελθόν πολλές
φορές στο Tithlon, τρέχοντας πίσω από τις εκρήξεις του Kegrozal, και
σπέρνοντας τον πανικό και την καταστροφή στα elves και στα half-elves της
περιοχής. Είχαν στενή συμμαχία και συνεργασία με τους δράκους της περιοχής,
όταν όμως ο μεγαλύτερος από αυτούς, ο Solusmeir, μαζί με το γιο του τον
Emberspark πέθαναν σε μια επίθεση στην Ilystair το έτος 4777, βρήκαν την
ευκαιρία να καθυποτάξουν τους Bloodscales και τα kobold της περιοχής. Έκτοτε
οι επιθέσεις τους στο Tithlon πολλαπλασιάστηκαν και η περιοχή που κατακτούν
αυξάνεται κάθε μήνα.



Τα γκόμπλιν ταυτόχρονα έχουν τρία βασικά οχυρά.



To Kundurak, το οποίο το έχουν χτίσει κύκλωπες, και είναι ο βασικός λόγος που
το εμπόριο στον κόλπο του Vhuluriin είναι πολύ επικίνδυνο. Έχουν άπειρες
μικρές βάρκες που μπορούν να κινούνται γρήγορα και να σκαρφαλώνουν στρατοί από
γκόμπλιν σε πολύ μεγαλύτερα πλοία, ενώ ταυτόχρονα οι πολεμικές μηχανές τους
είναι τεράστιες και πετούν αλχημική φωτιά, που κατακαίει τα καράβια σε μεγάλη
απόσταση.



Η πόλη του Kaygesh είναι για κάποιους από τις μεγαλύτερες των γκόμπλιν σε
ολάκερη τη Na'erk. Από το σημείο αυτό έχουν μια τεράστια έκταση στα βουνά και
συχνά υπάρχουν αντιζηλίες με τα gnoll και τους λυκάνθρωπους στα Teilkan
Fields.



Τέλος, στα βόρεια υπάρχει η φυλή των Lavaheads στα βόρεια. Οι μάχες τους με τα
Green Hills πάνε πολύ πίσω στην ιστορία, αλλά ποτέ οι Πράσινοι Λόφοι δεν
κατόρθωσαν να εισβάλλουν στο Paraselt. Εδώ φημολογείται ότι βρίσκονται τμήματα
και της Ηττημένης στρατιάς, και το ότι μάλιστα έχουν πάρει θέσεις εξουσίας και
κινούν τα νήματα.



Τα πέντε αυτά διακριτά μέρη του Paraselt σε περιόδους ανάγκης συντάσσουν ένα
πολεμικό συμβούλιο για το πως θα υπερασπιστούν τα βουνά ή πως θα πολεμίσουν
κάποιον γείτονά τους, αλλά σε σπάνιες περιπτώσεις βρίσκονται και για να λύσουν
τις διαφορές τους, κυρίως για τα μεταξύ τους σύνορα. Αντιπροσωπεύονται
μητριαρχικά από τις πιο ισχυρές και σοφές τους πολεμίστριες. Το συμβούλιο
ονομάζεται Magma Star, γιατί γίνεται σε ένα τραπέζι σαν πεντάκτινο αστέρι, από
μάγμα, που γίνεται στο εσωτερικό ενός Ηφαιστείου, σε μυστική τοποθεσία.



Η πρώτη σύγκλιση του Magma Star ήταν από την εποχή που τα Vulga επιτέθηκαν
στην υλική διάσταση και άνοιξαν Portal, το έτος -1275 με το Eruption. Το
συμβούλιο αυτό είχε κληθεί να πάρει σημαντικές αποφάσεις στο παρελθόν, αλλά
και στο παρόν, τόσο για την Ηττημένη στρατιά, όσο και για την πρόσφατη επίθεση
της Palaurim.



