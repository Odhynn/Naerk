---
title: "The Demon Overlords"
date: 2016-09-30
author: sfakias
---

Ανάμεσα στους πρώτους δαίμονες που είχαν την ιδέα να δραπετεύσουν από την
υπηρεσία του Yerasthu, ήταν τρεις οι οποίοι σύντομα βρέθηκαν να κυβερνούν το
είδος τους. Ο καθένας με το δικό του ύπουλο τρόπο, κατάφερε να αναρριχηθεί
ιεραρχικά και να αποκτήσει δύναμη αντίστοιχη με άλλους θεούς, επεκτείνοντας
την επιρροή του στην υλική διάσταση. Στην προσπάθειά τους να ελέγξουν ένα
τσούρμο από δαίμονες, οι οποίοι είναι ότι πιο απρόβλεπτο και επικίνδυνο έχει
υπάρξει, η μόνοι επιλογή για τους Overlords είναι να ισχυροποιήσουν τη θέση
τους.

Μια από τις βασικές αρχές των Overlords είναι ότι μπορούν να κάνουν ακόμα και
πράγματα που κανείς δεν θα τους είχε ικανούς, εκτός της ιδεολογίας τους, αν
είναι με αυτά να βελτιώσουν έστω και λίγο τη θέση τους. Και όταν άρχισαν να
προβάλλουν τη δύναμή τους σε πολλούς φιλόδοξους, πεινασμένους, τρελαμένους ή
απελπισμένους θνητούς, πολλοί ήταν αυτοί που ακολούθησαν.  


####  Disiklek: Η μαύρη πανούκλα.



Παρόλο που κανείς δεν μπορεί να αποδείξει ότι ο Disiklek κρύβεται πίσω από
όλες τις αρρώστειες που ξεσπάνε κατά περιόδους, σίγουρα πάντως σε πολλές έχει
βάλει το χέρι του. Από ελονοσίες που χτυπούσαν ολόκληρα χωριά στο νότο, μέχρι
τη βουβωνική πανώλη, που σκότωνε ολόκληρες πόλεις, μέχρι τη λέπρα, από λίγο
έως πολύ, κρύβεται από πίσω ο Disiklek. Οι πιστοί του ασχολούνται με
δηλητήρια, φίδια και έντομα, με ζιζάνια που καταστρέφουν τις καλλιέργειες, με
τρόπους να μολύνουν το νερό, ακόμα και με την πώληση μπαγιάτικων φαγητών σε
ανυποψίαστα θύματα.

Οι πιστοί του είναι λίγοι, αλλά σίγουρα για τον αριθμό τους οι μέθοδοι που
χρησιμοποιούν είναι αποτελεσματικές. Κομμάτι της ιδεολογίας του είναι ότι δεν
υπάρχει πιο εύκολος τρόπος να σπείρεις την καταστροφή και τη συμφορά στον
κόσμο από τις ασθένειες, και ακόμα και αν ένας στους πενήντα τρελαθεί από
αυτές και ακολουθήσει το δρόμο του Disiklek, η επιβίωση είναι εκεί γι'αυτόν,
στο βαθμό που βοηθήσει στο να επεκταθεί η ατζέντα της συμφοράς. Ο Disiklek,
μάλιστα, την περίοδο του Winter's War μάλιστα είχε συμμαχήσει με τη Fallfaunt,
καθώς είχε βρει τη μέθοδό της πολύ αποτελεσματική στο να σπείρει την
καταστροφή με λίγη προσπάθεια.  


####  Otynhash: Το δώρο της δύναμης.



Ο Otynhash προσπαθεί να κυριαρχήσει με πολλούς διαφορετικούς τρόπους, αλλά
όλοι καταλήγουν στη δύναμη ως βασικό κομμάτι του πεδίου επιρροής του. Σε μια
περίπτωση, μπορεί να δώσει σε έναν άνθρωπο υπερφυσική δύναμη. και λέγεται πως
έτσι ξεπήδησαν κάποιες από τις πιο άσπλαχνες φυλές γιγάντων. Σε μια άλλη
περίπτωση, μπορεί να βοηθήσει κάποιον σε μια μονομαχία η σε μια μάχη, κάνοντάς
τον ανίκητο με το αντίστοιχο τίμημα. Ανά περιόδους, έχει συνεργαστεί και με
τον Karadosh, στέλνοντας για βοήθεια στους Skinwalkers τους δικούς του
δαίμονες ή συμμετέχει στις τελετές που δίνουν δύναμη και ζωώδη χαρακτηριστικά
στους υπηρέτες του.

Για τον Karadosh, ο σκοπός αγιάζει τα μέσα, και σε αυτή την περίπτωση ο σκοπός
είναι η απόκτηση της δύναμης. Ακόμα και ο πιο αδύναμος θνητός να έρθει μπροστά
του, όχι μόνο δεν θα τον απορρίψει, θεωρώντας τον αδύναμο, αλλά θα τον
ενισχύσει όπως και κάθε άλλο. Προφανώς, το ίδιο θα κάνει και σε οποιονδήποτε
άλλο, οδηγώντας διαρκώς σε συγκρούσεις και πολέμους, από τους οποίους όπως
πιστεύει θα ξεπηδήσουν οι πραγματικά δυνατοί, αυτοί οι οποίοι θα είναι οι πιο
άξιοι πιστοί του και έχουν κερδίσει με την αξία τους μια θέση στην Άβυσσο.
Δημιούργημά του είναι και ο λαβύρινθος του Ixion, που δοκιμάζει τους πιστούς
του.  


####  Xeurim-Xaurim: Η διπρόσωπη σκιά.



Με την ανάπτυξη των πρώτων ανθρώπινων πολιτισμών και βασιλείων, γρήγορα η
Xeurim-Xaurim διαπίστωσε πως μπορεί πολύ εύκολα να σπείρει την διχόνοια και
την αμφιβολία μέσα στις πολιτισμένες περιοχές, και με αυτό αποφάσισε να
ασχοληθεί. Επιλέγει να αλλάζει διαρκώς μορφές, να σπέρνει ψέματα στα αυτιά
διαφόρων ηγετών, να δολοφονεί σημαντικά πρόσωπα, πολλές φορές αντικαθιστώντας
τα με άλλα, και να χρησιμοποιεί την ομορφιά και τη γοητεία της για να
επιρρεάζει σημαντικά πρόσωπα.

Όπως λέγεται συχνά, Xeurim είναι το "όμορφο" πρόσωπο της δαιμόνισσας και
Xaurim το άσχημο, ανάλογα με το είδος της δουλειάς που πρέπει να γίνει.
Ανάμεσα στους πιστούς της διακρίνονται δολοφόνοι, κατάσκοποι, σύμβουλοι.
βρυκόλακες, ακόμα και κλέφτες, αγύρτες, λωποδύτες και κάποιοι έμποροι. Για την
απόκτηση εγουσίας, κάποιοι δαίμονές ή μάγοι της πολλές φορές κυριεύουν τα
σώματα ανθρώπων και τα ελέγχουν στα κρυφά. Συχνά οι υπηρέτες της αναφέρονται
σε ένα από τα δύο πρόσωπα της θεάς, ανάλογα με ποιο τους βολεύει, αλλά όλοι
ακολουθούν το ίδιο άτομο.

