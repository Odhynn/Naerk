---
title: "The Decade War between Arbader and South Darrok, part 4"
date: 2023-12-10
author: sfakias
---

Έπειτα από τη σφαγή στο Queenswood, οι δυνάμεις της Arbader άρχισαν να προελαύνουν βόρεια. Πέρασαν μετά από καιρό τα σύνορα του δάσους και άρχισαν να λεηλατούν ότι είχε μείνει στην κοιλάδα του Volprost. Ο στρατός του Darrok είχε αποδιοργανωθεί αλλά σύντομα κατάφερε να ανασυγκροτηθεί στα στρατόπεδα του Relmon και του Irmast. Η Gwendoline οργάνωσε τρία τάγματα ιππικού μαζί με τον υποστράτηγο Odr και τον αντιστράτηγο Mennis και όργωσαν τις κοιλάδες. Στο δρόμο τους βρήκαν άπειρους αποδιοργανωμένους στρατιώτες της Arbader, που είχαν απομακρυνθεί πολύ από τον ανεφοδιασμό τους και στις ανοιχτές κοιλάδες το ιππικό είχε τεράστιο πλεονέκτημα. Οι πολεμικοί ταύροι τους ποδοπάτησαν τους στρατιώτες που λεηλατούσαν ανοργάνωτοι.

Μέσα σε ένα μήνα η Arbader υποχώρησε πίσω στο δάσος με τεράστιες απώλειες που ξεπερνούσαν τους έξι χιλιάδες. Οι ιστορίες από τους λίγους επιζήσαντες ήταν τόσο φρικτές που κανείς δεν ήταν πρόθυμος να ξαναπολεμήσει το ιππικό του Darrok. Όμως, ο στρατός του Darrok επίσης δεν ήταν έτοιμος να προελάσει στο δάσος, έτσι επικράτησε μια άτυπη εκεχυρία για άλλο ένα έτος. Οι δύο στρατοί προετοιμάζονταν για την επόμενη μάχη και ανανέωσαν τις τάξεις τους, ενώ ο πύργος του κυβερνήτη στο Llykavann κρατούσε ακόμα και μάλιστα ανά διαστήματα οι φρουροί έκαναν επιθέσεις για ανεφοδιασμό.  

Την άνοιξη του έτους 4594, εντελώς απροειδοποίητα, ο αντιστράτηγος Ildish έκανε με δύο τάγματα τοξοτών μια επίθεση στο φρούριο του Queenswood και μέσα σε δύο μέρες το κατέλαβε. Hobgoblin στάλθηκαν να το ανακαταλάβουν αλλά αυτή τη φορά έπεσαν πάνω σε ένα τάγμα υπό τις διαταγές του gnome Jade, ο οποίος κατάφερε να σαμποτάρει την προέλασή τους με τακτικές ανταρτοπόλεμου. Έτσι, ο τακτικός στρατός του Darrok τις επόμενες μέρες κατάφερε να προελάσει στα νότια μέσα στο δάσος. Αρκετές μάχες έγιναν εκεί, με αμοιβαίες απώλειες. Και οι δύο στρατοί είχαν δυσκολίες να παραταχθούν στα πυκνά δέντρα, όμως σταδιακά τα ξωτικά του Darrok έδωσαν ένα προβάδισμα και μέχρι το τέλος του έτους, μετά από τρεις μάχες και σχεδόν επτά χιλιάδες νεκρούς έναντι δύο, η Arbader εγκατέλειψε εντελώς το δάσος.

Κάπως έτσι, από τις αρχές του 4595, το Darrok βρέθηκε να πολιορκεί το Llykavann και η Arbader να αγωνίζεται να κρατήσει ακόμα και αυτό. Οι τακτικές των προηγούμενων ετών έμοιαζαν μάταιες πλέον. Οι απώλειες ήταν τεράστιες και δεν αναπληρώνονταν εύκολα. Ο βασιλιάς Laorwick συνέχισε μέσω θάλασσας πλέον να ενισχύει την πόλη για να αντέξει την πολιορκία ενώ οι κύκλωπες κρατούσαν με τεράστιους καταπέλτες τους επιτηθέμενους εκτός των τειχών. Και οι δύο στρατοί ήταν εξουθενωμένοι από τις διαρκές μάχες, και έτσι η πολιορκία έμελλε να κρατήσει πολύ.

Συνολικά, πέντε έτη συνέχισαν οι μάχες για το Llykavann, μέχρι που υπογράφηκε οριστικά Συνθήκη Ειρήνης. Ήταν φανερό πως κανείς δεν μπορούσε πλέον να αλλάξει δραστικά τα σύνορα και στην Arbader η πρωτεύουσα κόστιζε περισσότερο απ'όσο μπορούσε να αντέξει. Το Llykavann επιστράφηκε στο Darrok και η φρουρά του κυβερνήτη ονομάστηκαν ήρωες της χώρας. Η Arbader διατήρησε όλα τα εδάφη στις νότιες πεδιάδες της Larata και πήρε και την πόλη Pangral, που είχε καταλάβει από την αρχή του πολέμου. Οι υπόλοιπες χώρες της Palaurim έδρασαν ως εγγυήτριες για την εφαρμογή της Συνθήκης και έτσι το έτος 4601 οι τελευταίες δυνάμεις της Arbader επέστρεψαν νότια.

