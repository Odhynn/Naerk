---
title: "The Elemental Ring"
date: 2017-05-02
author: sfakias
---

Με το τέλος της τρίτης φάσης του Primordial War, ο Εξισορροπιστής είχε πλέον
αντιληφθεί την παντοδυναμία των Elemental Lords. Καθώς είχε σκοπό να
περιορίσει την παρέμβασή του, έπρεπε να βρει ένα τρόπο να εξασφαλίσει την
αρμονία μεταξύ αυτών. Οι μάχες που συνέβαιναν μεταξύ τους ήταν πολύ συχνές,
και αυτό θα μπορούσε να δημιουργήσει πολλά προβλήματα στην υλική διάσταση.
Έτσι, τους κάλεσε όλους και τους εξήγησε  το πρόβλημα και το πως θα μπορούσε
να επιλυθεί.



Μιας και οι Elemental Lords δεν είχαν κανένα πρόβλημα να νικούν τους άλλους
Primordials, ο εξισσοροπιστής ήταν σίγουρος πως δεν θα είχε κανένα παρέμβασης
κάποιου άλλου. Ωστόσο, με τόσες νίκες που αποκρυσταλλώνονταν από αυτούς, η
υλική διάσταση, που στην αρχή είχε όρια, διαρκώς διαστελλόταν, και
προστίθονταν πλανήτες, άστρα και κοσμική ύλη σαν αποτέλεσμα αυτής της
σύγκρουσης. Ήταν αδύνατον να τους εξορίσει από αυτήν, αλλά ταυτόχρονα έπρεπε
να τους περιορίσει, για να μην καταστρέψουν τα πάντα σε μια στιγμή της
σύγκρουσής τους.



Η λύση που τους πρότεινε, ήταν σχετικά απλή. Θα δημιουργούσε ένα δακτύλιο, ο
οποίος θα ήταν στα όρια της υλικής διάστασης, και θα επικοινωνούσε με αυτή. Ο
δακτύλιος αυτός θα μεγάλωνε, καθώς θα διαστελλόταν και το ίδιο το σύμπαν σαν
αποτέλεσμα των πράξεων τους, επομένως και η επικράτειά τους. Το στοιχείο και
των τεσσάρων θα ήταν στο δικό τους χέρι να αποφασίσουν πως θα αντιπροσωπευόταν
στην υλική διάσταση. Ωστόσο, για να κλειδώσει τη συμφωνία αυτή, έδωσε ένα
διαμάντι στον καθένα από τους τέσσερις. Ένα πανίσχυρο αντικείμενο το οποίο θα
διασφάλιζε ότι καθένας από αυτούς θα μπορούσε μενα να έχει απόλυτη εξουσία με
το στοιχείο του, αλλά ταυτόχρονα θα τον περιόριζε από την παρέμβασή του στην
υλική διάσταση και από το να πλεονεκτεί απέναντι στους άλλους. Αυτά
σφραγίστηκαν από τους άρχοντες και έγιναν γνωστά με το όνομα Malgyra.



Οι τέσσερις Elemental Lords συμφώνησαν με αυτή την απόφαση, ή τουλάχιστον έτσι
φάνηκε. Ο καθένας πήρε ένα τέταρτοκύκλο από το elemental ring και εκεί
ανέπτυξε στο έπακρο την επικράτειά του. Από τότε ο στοιχειακός δακτύλιος
περιλαμβάνει πολλά μοναδικά μέρη και πλάσματα, ενώ τα σημεία που συνορεύουν οι
επικράτειες τους δημιουργήθηκαν μοναδικά φαινόμενα, από καταιγίδες μέχρι
πάγους, ηφαίστεια και βάλτους. Προτού αποσυρθεί, ο εξισσοροπιστής ξεκαθάρισε
πως είναι ιδιαίτερα σημαντική η φύλαξη των αντικειμένων αυτών, και αποποιήθηκε
της ευθύνης του.



Για αρκετές χιλιετίες δεν υπήρξε ιδιαίτερη διαταραχή στην ισορροπία αυτή.
Κανείς δεν έμοιαζε πως θα μπορούσε να τη διαταράξει, ακόμα και μετά τη
δημιουργία του Rod of Stone and Steel. Ωστόσο, το Winter's War, το έτος 3250,
ο τεράστιος απόηχος της μάχης της Fallfaunt και της επανεμφάνισης του Eye of
Veth στο προσκήνιο επανέφερε στο τραπέζι το παιχνίδι εξουσίας των τεσσάρων
στοιχείων, με διακύβευμα το μέλλον ολόκληρης της Na'erk. Η προσπάθεια του
Fyrlean, του άρχοντα της φωτιάς, να πάρει τα άλλα τρία artifacts, για να
κυριαρχήσει στους άλλους και στην υλική διάσταση, οδήγησε σε μια μάχη
τεράστιων διαστάσεων που έλαβε χώρα κυριώς στο Elemental Ring.



Σύμφωνα με τον Chandor, ο οποίος ήταν παρών εκεί, χωρίς την παρέμβαση του
Ashiro το αποτέλεσμα αυτής θα ήταν καταστροφικό. Πλέον όμως, λίγοι γνωρίζουν
για αυτή τη μάχη, και ακόμα λιγότεροι είναι διατεθειμένοι να την εξιστορήσουν.

