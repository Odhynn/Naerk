---
title: "Gods of Na'erk: Neverborn, the First Undead."
date: 2017-11-27
author: sfakias
---

Καθώς το Primordial War έπαιρνε μεγάλες διαστάσεις, οι Elemental Lords
διαπίστωσαν βίαια πως θα αντιμετώπιζαν πολλούς πανίσχυρους αντιπάλους. Ένας
από τους πιο ισχυρούς ήταν ένας primordial που μετέπειτα θα γινόταν γνωστός ως
Neverborn. Ο Neverborn ήταν ιδιαίτερα ικανός στο να διαχειρίζεται την ενέργεια
γύρω του έτσι ώστε να θεραπεύει και να δημιουργεί ύλη. Το πρόβλημα όμως ήταν
ότι αυτό το κομμάτι το είχε αναλάβει επίσημα η Nahema, και ο εξισσοροπιστής
μετά από την παρέμβαση του Veth είχε κάνει σαφές πως δεν θα ανεχόταν καμία
παρόμοια παρέμβαση κάποιου που θα αντικαθιστούσε το ρόλο της Nahema ή του
Amehan.



Έτσι, η Nahema, που κατάλαβε πως ο Neverborn θα αποτελούσε απειλή ακόμα και
για την ίδια, πολέμησε μαζί του, συμμαχώντας ακόμα και με τον Amehan. Μετά από
μια επικών διαστάσεων μάχη, όπου φημολογείται πως είχε βοήθεια και από τους
Elemental Lords, διαπίστωσε πως οι προσπάθειές της ήταν μάταιες. O Neverborn
μπορούσε να διαχειρίζεται την δύναμή του με τέτοιο τρόπο, όπου κάθε του πληγή
θεραπευόταν άμεσα. Αντίστοιχα, σταδιακά η Nahema μπόρεσε να καταλάβει τον
τρόπο που το έκανε, με αποτέλεσμα και αυτή σύντομα να μπορεί αντίστοιχα να
θεραπεύει. Η μάχη φαινόταν να τραβάει για πάντα.



Ο πόλεμος έφτανε προς το τέλος του, και όμως ο Neverborn ήταν εκεί και δεν
μπορούσε κανείς να τον βγάλει από τη μέση. Τότε παρενέβη ο Yushan, ο οποίος
για άγνωστο λόγο ήθελε να τελειώσει ο πόλεμος. Η πιθανότερη εξήγηση είναι πως
ήθελε τη βοήθειά του για να δημιουργήσει τα Scream Fields. Σε κάθε περίπτωση,
αφού ο Yushan πήρε αυτό που ήθελε, μίλησε με τον Amehan και του είπε ότι,
καθώς αρχίζει η κοσμογονία και οι διαστάσεις, ο μόνος τρόπος για να απαλλαγούν
μόνιμα από το Neverborn ήταν να τον φυλακίσουν στη διάσταση της αρνητικής
ενέργειας, το μέρος της καταστροφής, που ήταν το βασίλειο του Amehan.



Οι Elemental Lords μαζί με τον Amehan και τη Nahema μπόρεσαν να τον σκοτώσουν
εκεί, με αρκετές προσπάθειες. Όμως, ο Neverborn δεν πέθανε πραγματικά. Η
δύναμή του ήταν τόσο μεγάλη, που οι πληγές του αποκαταστήθηκαν ξανά. Ωστόσο, η
ίδια η διάσταση της αρνητικής ενέργειας διαρκώς του επιτίθεται, με αποτέλεσμα
να μην μπορεί να ανακτήσει όλες τις δυνάμεις του. Επικέντρωσε τις προσπάθειές
του στο να παραμένει ζωντανός, ενώ κανονικά δεν θα έπρεπε να υπάρχει καν, με
αποτέλεσμα να βρίσκεται μόνιμα μεταξύ ζωής και θανάτου.



Η ύπαρξη του Neverborn είναι συνδεδεμένη με τον πόνο. Ο ίδιος θεραπεύεται και
λαβώνεται διαρκώς, με αποτέλεσμα να βρίσκεται συνέχεια σε μια κατάσταση
ανυπόφορου πόνου και μαρτυρίου, που τον οδήγησε στην τρέλα. Επικοινώνησε και
με τον Yast, και με τον Voolthow, και συμμάχισε σε διάφορες περιπτώσεις μαζί
τους. Θα εκμεταλλευτεί όλα τα μέσα που διαθέτει προκειμένου να επιτύχει το
στόχο του: Να δώσει ένα τέλος στο βάσανό του. Γνωρίζει πολύ καλά ότι ο μόνος
τρόπος να συμβεί αυτό είναι να δώσει ένα τέλος στην υλική διάσταση, και να
εκδικιθεί όσους τον έφεραν σε αυτή την κατάσταση με πρόσχημα τη "δημιουργία",
κλέβοντάς του τις δυνάμεις.



Στην υλική διάσταση έχει λίγους σύμμαχους. Κάποιους απέθαντους, αρχέγονα
πλάσματα που λειτουργούν ανεξάρτητα από το Voolthow γιατί υπήρχαν και πριν από
αυτόν, κάποιες αρχαίες αποτυπώσεις νικών ορισμένων primordials, πλάσματα
μεγάλης δύναμης που κατοικούν στα πιο μακρινά και βαθιά μέρη του κόσμου.
Ανάμεσα στους θνητούς, βρίσκει απήχηση ανάμεσα σε προφήτες, τρελούς,
παρανοϊκούς, φανατισμένους δογματικούς, πολεμιστές και διάφορα μυστηριώδη
πλάσματα στα Harrowlands.

