---
title: "Thori-Rakkam, The First Hammer"
date: 2017-12-07
author: sfakias
---

Όταν η Nahema κλήθηκε να αρχίσει το δύσκολο έργο της δημιουργίας, και να
υλοποιήσει τις νίκες των τεσσάρων Elemental Lords, χρειάστηκε βοήθεια. H
βοήθεια αυτή ήρθε στο πρόσωπο ενός αφανούς αρχέγονου όντος, γνωστού και ως
Thori-Rakkam, η Klont. Ο primordial αυτός από το Kelzadam, απέκτησε το
δικαίωμα να υπάρχει στην υλική διάσταση με αντάλλαγμα να υλοποιεί τις
προσταγές της Nahema και να την βοηθάει να δημιουργεί πράγματα σε κάθε μέγεθος
και από κάθε υλικό.



O Thori ήταν αρκετά δραστήριος αρχικά, και απολάμβανε στο έπακρο κάθε
δημιουργία που αναλάμβανε. Χρησιμοποιούσε το σφυρί του, το πρώτο σφυρί, για να
φτιάχνει τα όσα του παράγγελναν. Δεν μπορούσε και δεν ήθελε να σταματήσει,
οπότε διαρκώς αναλάμβανε κάτι καινούργιο. Ωστόσο, σταδιακά έχανε τη δύναμή
του, καθώς η προσπάθεια να δημιουργήσει πλανήτες τον εξαντλούσε. Το αρχικό
πελώριο ον που ήταν, κατέληξε σύντομα να δουλεύει στο κέντρο της γης και το
ύψος του περιορίστηκε σε μερικές εκατοντάδες πόδια. Οι θεοί άρχισαν να του
ζητούν εκβιαστικά παραγγελίες, και αυτός τις εφτιαχνε, συχνά χωρίς κανένα
αντάλλαγμα. Σύντομα δεν προλάβαινε να φτιάχνει πράγματα, και το αμόνι του
έγινε και η αλυσίδα του. Το μόνο πράγμα το οποίο μάλλον έφτιαξε με δική του
βούληση ήταν όταν με τη βοήθεια των άλλων θεών των νάνων για να φτιάξουν τους
πρώτους του είδους τους.



Κατά τη διάρκεια του Winters War, η Tarov, η ρίζα του βουνού, αποφάσισε πως
έπρεπε να φέρει αυτό το ον σε επαφή με τους θνητούς, για να τους βοηθήσει στη
μάχη να περιορίσουν τη Fallfaunt. Από το Evergrowing Forest και το Συμβούλιο
του Volrek, άνοιξε μια δίοδο που οδήγησε το Yoll και τον Ashiro στο κέντρο της
Na'erk, στο σιδηρουργείο του Thori-Rakkam. Οι δύο ήρωες γρήγορα κατάλαβαν τι
ήταν αυτό το πλάσμα και τι προβλήματα αντιμετώπιζε. Έτσι, αποφάσισαν να κάνουν
μια συμφωνία μαζί του.



###  The 44 Warrior Sets.

Ο Yoll είπε στον Thori πως είχαν μια λύση για την κατάσταση που αντιμετώπιζε.
Θα τον βοηθούσαν να επιστρέψει στην Kelzadam, ένα μέρος στο οποίο θα
απολάμβανε την ησυχία του, θα δραπέτευε από τη φυλακή του και κανείς δεν θα
είχε το δικαίωμα να τον ενοχλήσει ή να του ζητήσει να φτιάξει κάτι. Οι θεοί,
μιας και είχαν όλοι πάρει θέση για να λήξει το Winter's War, συμφώνησαν να τον
απαλλάξουν. Σε αντάλλαγμα, θα έφτιαχνε 44 όπλα και πανοπλίες. Τα 40 θα
δίνονταν στους νάνους, για να τους βοηθήσουν στην επερχόμενη μάχη και σαν
φόρος τιμής στους θεούς των νάνων για να τον δεκτούν πίσω, ενώ τα άλλα τέσσερα
σε επίλεκτους πολεμιστές.



Οι πανοπλίες των νάνων ήταν φτιαγμένες στα μέτρα τους και ήταν αντάξιες του
ίδιου του Klont. Φτιαγμένες από ένα μοναδικό είδος ορείχαλκου που προερχόταν
από τον Ήλιο, έλαμπαν σαν το φως της μέρας και έσκιζαν το σκοτάδι, ενώ σε
συνδυασμό με τις ασπίδες των νάνων, φτιαγμένες από ένα αρχέγονο είδος γυαλιού,
καθιστούσαν τον κάθε βετεράνο και επίλεκτο νάνο πολεμιστή που τις φόραγε
κινούμενο οχυρό. Ο Thori για όπλα τους έφτιαξε τσεκούρια φτιαγμένα από το ίδιο
το αίμα του Veth, όπλα που τσάκιζαν τις άμυνες των Winterwights. Κάποια σετ
από αυτά τα όπλα και τις πανοπλίες, που ονομάστηκαν "Grondharr"  φημολογείται
ότι υπάρχουν ακόμα στο Talhad ή στο Embergrond, αλλά οι νάνοι φυλάνε καλά τα
μυστικά τους.



Ο πρώτος πολεμιστής ήταν ο πρίγκιπας Valanir, ο αγαπητός γιος του βασιλιά της
Kultaria Sajanu. Στον πρίγκιπα ο Thori έδωσε μια πανίσχυρη λόγχη από μια
αρχαία εποχή, γνωστή και ως The Pitiless Lance. Η πανοπλία που του έφτιαξε από
ένα άγνωστο αρχέγονο και πανίσχυρο υλικό, έγινε γνωστή ως Aegis of 10000
Emperors, και διακοσμήθηκε με όλους τους αυτοκράτορες της Kultaria, ενώ κάθε
φορά που κάποιος αυτοκράτορας πέθαινε στο μέλλον η πανοπλία πρόσθετε τη μορφή
του στο προστήθιό της. Μαζί του έφτιαξε το Bastion of the Inheritor, μια
ασπίδα από αίμα του Veth και το Gae Bolg, ένα σπαθί που πήρε αργότερα την
ονομασία "Slayer of Legends" γιατί όλοι οι εχθροί του χρήστη άρχισαν να τον
φοβούνται. Έτσι, ο Valanir στη μάχη αποτέλούσε τρόμο για τους εχθρούς και φάρο
κουράγιου και ελπίδας για τους πολεμιστές του.



O δεύτερος ήταν ο Βασιλιάς των Κορακιών, μιας φυλής πλασμάτων από το
Evergrowing Forest. Οι περισσότεροι ήταν αρνητικά προκατειλημένοι απέναντί
του, αλλά ο ίδιος ήταν πανίσχυρος και η συνεισφορά του στη μάχη θα ήταν
καθοριστικής σημασίας, τόσο από άποψη ηθικού όσο και από στρατηγικής σκοπιάς.
Έτσι, πήρε στα χέρια του τον Zaitan, the Nightcaller, ένα μεγάλο κατάμαυρο
σπαθί που ρούφαγε ψυχές και το Armor of the Nameless Warrior, μια πανοπλία που
έκανε τον χρήστη της μια περαστική σκιά, που έσβηνε ακόμα και την ανάμνηση της
ύπαρξής του. Κανείς δεν μπορούσε εκείνη την περίοδο να μαντέψει πως θα
χρησιμοποιούνταν εκείνα τα αντικείμενα μελλοντικά, αλλά θα έφερναν πολλά δεινά
στους επόμενους αιώνες.



Η πανοπλία του Ashiro ονομάστηκε Viperhide, και ήταν φτιαγμένη από ένα
αστρικό, πανάλαφρο μέταλλο. Το σπαθί του, με κυρτή λεπίδα, ονομάστηκε
Equilibrium. Το υλικό του ήταν ένας υδράργυρος από την εποχή του Primordial
War, όταν οι τέσσερις Elemental Lords είχαν ενώσει τις δυνάμεις τους. Μπορούσε
να αλλάζει μέγεθος και να χρησιμοποιεί και τα τέσσερα στοιχεία ταυτόχρονα σε
κάθε χτύπημα, με φονικό αποτέλεσμα. Όπλα αντάξια της φήμης του Ήρωα των
Ξωτικών και του Oventhart.



Τέλος, ο Yoll είχε ήδη στα χέρια του το αρχαίο Valnir, το σπαθί του aspect
Valanshore. Αντ'αυτού, για όπλο ζήτησε τρία ελαφριά τσεκούρια ρίψης για την
κόρη του, που φτιάχτηκαν από το ίδιο υλικό με τις ασπίδες των νάνων και έκοβαν
τα πάντα στο διάβα τους, τα οποία και πήραν το όνομα Shatterwinds. Για
πανοπλία του έφτιαξε το Aegis of the Storm, από ένα κομμάτι από το καβούκι της
αρχαιότερης χελώνας στη Na'erk, μεγάλης σα νησί. Μια ελαφριά και πρακτική
πανοπλία, που προστάτευε από τα στοιχεία της φύσης και της θάλασσας.



Και κάπως έτσι, ο Thori-Rakkam, μετά από είκοσι μέρες δουλειάς, επέστρεψε
μόνιμα στο Kelzadam, όπου και μπόρεσε επιτέλους να ξεκουραστεί ανάμεσα στα
ηφαίστεια και στη λάβα. Κανείς πλέον δεν του ζητούσε τίποτα και είχε
ξεμπερδέψει με τις απαιτήσεις των θεών. Όλοι οι θαμώνες του μέρους τον
υποδέχτηκαν με σεβασμό και ευγνωμοσύνη, αλλά δέχτηκαν την επιθυμία του για
μοναξιά.

