---
title: "Rise of Karahath: Allies and Enemies"
date: 2019-10-19
author: sfakias
---

Λίγο πριν ο Karahath έρθει στην εξουσία, στη Kambah υπηρχαν αρκετοι κυκλοι
διαδοχης που ο καθένας έπαιζε το δικό του πολιτικό παιχνίδι. Ο Karahath ηταν
ταπεινής καταγωγής και λίγοι έπαιρναν τις αξιώσεις του στα σοβαρά. Το
πλεονέκτημα που είχε σε σχέση με τους άλλους όμως ήταν η στήριξη του λαού.
Απείχε απο τα γραφειοκρατικά παιχνίδια, και ήταν κοντά στα προβλήματα του
κόσμου. Υπήρχε μεγάλη εμπιστοσύνη στο πρόσωπό του, και αυτός πήρε με το μέρος
του αντίστοιχα ντόπιους που είχαν ευρεία αποδοχή.



Ωστόσο γρήγορα αρκετοί κατάλαβαν πως ο Karahath ήταν πολύ πιθανό να πάρει την
εξουσία. Και δεν έμειναν με σταυρωμένα τα χέρια: Δολοφόνοι προσλήφθηκαν για να
τον σκοτώσουν από τους πολιτικούς του αντιπάλους, ωστόσο οι σωματοφύλακές του
Nolgor Dalx και Almax, τον προστάτεψαν πολλές φορές από βέβαιο θάνατο, και τις
λίγες που απέτυχαν, μπόρεσε να το κάνει ο ίδιος. Όλοι οι δολοφόνοι που
επέζησαν τιμωρήθηκαν παραδειγματικά σε κοινή θέα, από τον ίδιο τον όχλο που
τον στήριζε. Και όλοι κατάλαβαν, σύντομα, πως ήταν αδύνατο να ανακοπεί η
πορεία του με υλικά μέσα.  


Και τότε έπεσε η ιδέα να ζητήσουν την βοήθεια της Κόλασης για να τον
καθαιρέσουν. Ανώτατοι ιερείς απευθύνθηκαν σε διάφορους αρχιδιαβόλους και
συνεργάτες του Sergonial, προσφέροντας σκληρά αλλά απαραίτητα ανταλλάγματα για
την υπηρεσία τους. Από αυτούς, ο πιο προσφιλος στο σκοπό τους αποδείχθηκε ο
Veiroch. Στην πραγματικότητα, ο Veiroch δεν ήθελε να πάρει το μέρος κανενός,
αλλά βρήκε την ευκαιρία να αυξήσει την επιρροή του στην υλική διάσταση. Και
κάπως έτσι, άνοιξαν μια Πύλη στα ανατολικά του δάσους του Zaelvosh και κάλεσαν
κάποιους από τους ισχυρότερους υπηρέτες του, ανάμεσα στους οποίους ήταν και ο
Lovarnian, ένας half-fiend βασανιστής που όλοι έτρεμαν την παρουσία του.
Έχτισε ένα φρούριο εκεί, το Cossick, στο οποίο και άρχισε να βασανίζει κόσμο
και να εμπορεύεται τις πληροφορίες που μάθαινε. Το Cossick χτίστηκε πάνω σε
ένα χωριό ξωτικών που ζούσαν εκεί, και σχεδόν κανένα ξωτικό δεν επέζησε από τα
βασανιστήρια όταν τα πιάσανε μετά από μια άνιση μάχη.



O Lovarnian, με τη σειρά του, επέλεξε μια απλή μέθοδο για να πάρει πλευρές.
Κάλεσε έναν έναν τόσο τον Karahath, όσο και τους αρχηγούς που είχαν στραφεί
εναντίον του στο Cossick και τους συνέλαβε. Αυτό που ήθελε ήταν να δει πόσο
πεισμένος ήταν ο καθένας στο σκοπό του, και για να το διαπιστώσει αυτό τους
πέρασε από σκληρά βασανιστήρια. Όλοι, εκτός από τον Karahath, την πρώτη μέρα
υπέκυψαν, με τους περισσότερους να τα παρατάνε την πρώτη ώρα. Όσο για τον
Karahath, γρήγορα άρχισε να τον σέβεται, και τον ελευθέρωσε την τρίτη μέρα,
αφού θεράπευσε όλες τις πληγές που του προκάλεσε.



Όταν ο Karahath βγήκε από εκεί, πολλοί θεώρησαν πως ήθελε να πάει να
παραδοθεί, και απλά περπάτησε μέχρι την Aar, με όλο και περισσότερο κόσμο να
τον ακολουθεί. Το βλέμμα του ήταν αποφασισμένο και το βήμα του σταθερό. Όταν
έφτασε στην πόλη, είχε στο κατόπι του δεκάδες χιλιάδες να τον ακολουθούν.
Έπειτα, φτάνοντας στην πύλη, σκότωσε όποιον βρέθηκε να τον εμποδίζει, και
έφτασε μέχρι τον ψηλότερο λόφο. Εκεί λάξεψε στο βράχο το θρόνο του, και έγινε
επίσημα βασιλιάς της Kambah. Όσο για τους πολιτικούς του αντιπάλους, δεν τους
ξαναείδε κανείς να βγαίνουν από το Cossick, ενώ ο Lovarnian έγινε στρατηγός
του και κοντινός του σύμβουλος στις επικείμενες μάχες.

