---
title: "The Decade War between Arbader and South Darrok, part 2"
date: 2023-08-27
author: sfakias
---

Οργή κατέκλυσε το λαό του Νότιου Darrok στο άκουσμα της αποτρόπαιας εισβολής. Οι άρχοντες άρχισαν να επιστρατεύουν πολεμιστές και χωρικούς ανεξαιρέτως και μέσα σε δύο εβδομάδες είχαν μαζευτεί τρία οργανωμένα και δύο άτακτα τάγματα στο Irmast, τρία οργανωμένα και ένα άτακτο στο Ekteron, δύο οργανωμένα στη Sapurr και ένα οργανωμένο και ένα άτακτο στο Goldencape. Από τους φυγάδες του Llykavann συγκροτήθηκε άλλο ένα άτακτο που διψούσε για εκδίκηση. Με επιστολή του, ο κυβερνήτης Reynard κάλεσε τον στρατηγό Torris Lionhead που υπηρετούσε το Nentha να επιστρέψει στη χώρα και να αναλάβει τη διοίκηση του στρατού.

Επιστρέφοντας βιαστικά από την Ηλιαχτίδα με το δράκο του τον Stenthix, ο Torris ανέλαβε επίσημα τη διοίκηση των ταγμάτων με έδρα το Irmast. Τα εννιά οργανωμένα τάγματα αριθμούσαν συνολικά 23000 έμπειρους πολεμιστές, ενώ τα πέντε άτακτα άλλους 18000, πολλοί από τους οποίους ορίστηκαν υποστηρικτικό προσωπικό. Ο Torris όρισε στο πλευρό του αντιστράτηγους τον αδερφό του Mennis καθώς και τον ξωτικομάγο Ildish Tetharym, και τα τάγματα μεταφέρθηκαν νότια να καλύψουν τρεις αμυντικές περιοχές. Ο Torris κατευθύνθηκε με τέσσερα τάγματα στα είκοσι μίλια νότια του Irmast και έφτιαξε οχυρώσεις στις πεδιάδες του Volprost, o Mennis με τρία τάγματα στην πόλη Relmon και ο Ildish με δύο τάγματα ανέλαβε το δάσος του Al-Gharash.  

Οι μέρες περνούσαν και γίνονταν βδομάδες, όμως ο στρατός της Arbader δεν είχε κάνει κάποια κίνηση. Ένα κομμάτι είχε αρχίσει να λεηλατεί τα χωριά βόρεια και ανατολικά του Llykavann, αρκετοί χάθηκαν στo Queenswood, ενώ η πολιορκία του πύργου του Reynard συνεχιζόταν. Έτσι όπως λεηλατούσαν το Volprost, βρήκαν μπροστά τους το τρίτο τάγμα ιππικού με ηγέτη τον ίδιο τον Torris πάνω στο Stenthix. Η σφαγή που ακολούθησε ήταν απλώς μια πρώτη γεύση του τι θα γινόταν στη συνέχεια, καθώς οι πάνοπλοι ιππότες διέλυσαν την πρόχειρη άμυνα των εισβολέων. Πολλοί νεκροί σύρθηκαν νότια και κρεμάστηκαν παραδειγματικά για προειδοποίηση στον Laorwick.  

Ταυτόχρονα ο Ildish δεν έμεινε στάσιμος. Άρχισε να κάνει επιθέσεις στα νότια του Al-Gharash και υποχωρούσε πίσω στο δάσος όταν δεχόταν επίθεση από τα bugbear της Arbader. Συνέχεια κατέφθαναν ενισχύσεις, αλλά μέσα στο δάσος ήταν πολύ δύσκολο να βρούν τους στρατιώτες του, οι οποίοι μπορούσαν να σπάσουν όσους τους καταδίωκαν σε πολλές μικρές ομάδες και να τους οδηγήσουν σε προκανονισμένες ενέδρες. Έτσι, η Arbader αδυνατούσε να επεκταθεί στα βορειοδυτικά.

Σύντομα ωστόσο η κατάσταση άλλαξε όταν ο Laorwick φόρεσε το κλεμμένο κράνος Kalvathron. Δεν τολμούσε να το βάλει μέχρι οι μάγοι του να είναι βέβαιοι ως προς το τι κάνει και πως. Μέσα σε λίγες μέρες όμως η χρήση του είχε γίνει σαφής και σταδιακά μπόρεσε να το φορέσει και να το χρησιμοποιήσει. Στην αρχή, ο Laorwick άρχισε να ανακρίνει αιχμαλώτους και με ένα απλό άγγιγμα μάθαινε όλα όσα έκρυβαν, ακόμα καλύτερα αν δεν ήθελαν να του τα πουν. Μπόρεσε να μάθει τη διοίκηση του Darrok, τους στρατηγούς και τις δυνάμεις τους, και σύντομα οι δυνάμεις του άρχισαν να αποφεύγουν τις παγίδες που έστηνε ο Torris. Αυτό όμως έγινε σταδιακά, καθώς οι πρώτοι αιχμαλωτοι από το Llykavann δεν γνώριζαν τα σχέδια του νέου στρατηγού και έπρεπε να βρουν αιχμαλώτους από τις επόμενες μάχες.  

Αυτό συνέβη πρώτη φορά περίπου τρεις μήνες αργότερα. Σε μια συμπλοκή με στρατιώτες του Mennis νότια της Relmon οι δυνάμεις της Arbader με εντολή του ταγματάρχη Toldar προσποιήθηκαν υποχώρηση και έπειτα αντεπιτέθηκαν, με αποτέλεσμα πάνω από τετρακόσιους νεκρούς του Darrok και εκατό αιχμαλώτους. Αυτοί στάλθηκαν απευθείας στον Laorwick, ο οποίος κατάφερε να μάθει πολλά από τα σχέδια του Mennis αλλά και κάποια του Torris, καθώς ανάμεσα στους αιχμαλώτους ήταν και δύο λοχαγοί. Ακόμα περισσότερο, έμαθε για τη σύνθεση των στρατευμάτων και διαπίστωσε πως υπήρχαν αρκετές έριδες ανάμεσα σε κάποια τάγματα από διαφορετικές φυλές, κυρίως ξωτικών/γνωμών και ανθρώπων/ νάνων.

Ο πανούργος βασιλιάς δεν το άφησε ανεκμετάλλευτο. Έστειλε μεταμφιεσμένα μέλη
των Crimson Steel στο στρατό του Mennis και άρχισαν να σπέρνουν τον σπόρο της
διχόνοιας. Έλεγαν στους στρατιώτες πως κάποιοι λόχοι έχαιραν ειδικής
μεταχείρισης η πως κάποιοι ήταν δειλοί, με αποτέλεσμα τα τάγματα του να
αρχίσουν να γίνονται δυσλειτουργικά.

Λίγους μήνες αργότερα ήρθε η πρώτη δοκιμασία της συνοχής του στρατού. Το κυρίως σώμα του Laorwick επιτέθηκε στη δυτικη πεδιάδα του Volprost. Ένα ολόκληρο τάγμα από Bugbear ήταν εμπροσθοφυλακή, που αμολησαν εκατοντάδες άγριους λύκους πάνω στο στρατό του Torris το προηγούμενο βράδυ. Χωρίς καθόλου ύπνο, οι ιππότες του Laorwick αντιμετώπισαν τους αντίστοιχους του νότου, σε μια τεράστια μάχη με δεκαπέντε χιλιάδες ιππικό και πεζούς εκατέρωθεν. Ωστόσο, σύντομα η κούραση και η αμφιβολία άρχισε να ροκανίζει τις τάξεις του Darrok, και όταν οι πρώτοι στρατιώτες από τα άτακτα τάγματα άρχισαν να υποχωρούν, σύντομα οι ιππότες βρέθηκαν περικυκλωμένοι. Μόνο η άμεση παρέμβαση του Torris πάνω στο δράκο του έσωσε τους πολεμιστές του από την απόλυτη σφαγή. Οι απώλειες του ξεπέρασαν τους τρεις χιλιάδες, ανάμεσα τους πολύ από την αφρόκρεμα των ιπποτών.

Με αρκετές σύντομες μάχες στη συνέχεια, ο Torris βρέθηκε να υποχωρεί από το Volprost με αρκετές απώλειες. Ζήτησε βοήθεια από τον Mennis αλλά μόνο δύο λόχοι έσπευσαν να βοηθήσουν, καθώς σε πολλά τάγματα είχαν επιστρέψει απελευθερωμένοι αιχμάλωτοι που είχαν αρχίσει να αναπαράγουν τη διχόνοια στο στράτευμα. Η πλειοψηφία δεν εμπιστευόταν τον Torris και θεωρούσε πως δεν είχε την πολυτέλεια να τον βοηθήσει καθώς έλεγαν πως οι τακτικές του ήταν λανθασμένες και έπρεπε να κρατήσει μόνος του.

Το σχέδιο του Laorwick ήταν να σταματήσει για λίγο τις επιθέσεις και οι Crimson Steel να αναλάβουν να δολοφονήσουν τον Torris εκ των έσω σαν αποτέλεσμα της συσσωρευμένης αγανάκτησης στο πρόσωπο του. Πράγματι, αρκετοί δυσαρεστημένοι προσπάθησαν να κάνουν ανταρσία αψηφώντας τον "εισαγόμενο" όπως έλεγαν στρατηγό. Η πλειοψηφία αυτών ήταν νάνοι, κάποιοι εκ των οποίων είχαν έρθει σαν αιχμάλωτοι μπροστά στο Laorwick και τους είχε τσακίσει το μυαλό με ψέματα, ενώ υπήρχαν και αρκετοί κρυφοί Crimson Steel. Η ανταρσία των νάνων πραγματοποιήθηκε νωρίς την επόμενη χρονιά.

Επιτέθηκαν ένα βράδυ στον Torris και χρησιμοποίησαν μια μεγάλη βαλλίστρα που ήταν δίπλα στο δράκο του τον Stenthix για να τον σκοτώσουν επιτόπου. Αιφνιδιασμένος, ο Torris ξύπνησε και πολέμησε σθεναρά τους δολοφόνους του με ελάχιστους φρουρούς δίπλα του. Έριξε αρκετούς νεκρούς, αλλά και αυτός τελικά έπεσε όταν ένας δολοφόνος με δρεπάνι, γνωστός ως Wallot του το κάρφωσε στην πλάτη και η άκρη του πέρασε την πανοπλία του. Όταν η αιχμή τον άγγιξε, χλώμιασε και μέσα σε μια στιγμή ήταν νεκρός.



