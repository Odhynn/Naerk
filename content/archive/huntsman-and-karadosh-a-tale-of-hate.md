---
title: "Huntsman and Karadosh: A tale of hate"
date: 2018-08-23
author: sfakias
---

Η καταστροφική μανία του Karadosh είχε γρήγορα πολλές συνέπειες. Πόλεις και
χωριά ερημώνονταν και κύματα προσφύγων έτρεχαν να βρουν καταφύγιο μακριά από
το θάνατο και τη σφαγή. Και ανάμεσα σε αυτούς που έτρεχαν να γλιτώσουν,
βρέθηκε ένας που αποφάσισε να πολεμίσει. Ήταν ένας κυνηγός που το όνομά του
έχει χαθεί στους αιώνες, ένα πλάσμα μυθικό με φήμη ακούραστου θηρευτή. Οι
ικανότητές του στο τόξο και στη λόγχη ήταν μοναδικές και είχε τρία σκυλιά, το
καθένα σε μέγεθος αρκούδας.  

Οι δυό τους συγκρούστηκαν στο δάσος που σήμερα ονομάζεται Tanfolia. Άρχισαν να
κυνηγιούνται μέσα στα πυκνά δέντρα και στους θάμνους, σε μια αναμέτρηση που
κράτησε δύο μήνες, γιατί είχαν και οι δύο αλύγιστη υπομονή και σθένος. Ο
Karadosh μπόρεσε να σκοτώσει τα δύο από τα τρία σκυλιά του κυνηγού, ενώ και οι
δυο τους τραυματίστηκαν. Εν τέλει, ο κυνηγός έστησε μια παγίδα με ένα
ετοιμοθάνατο ελάφι, που ο Karadosh, πεινασμένος, δεν μπορούσε να αντισταθεί.
Καθώς πλησίασε το θήραμά του, ο κυνηγός τον τραυμάτισε με δύο βέλη και έπειτα
του έγδαρε το μάτι με τη λόγχη του. Όμως αυτά δεν αρκούσαν για να σταματήσουν
τη λύσσα του Karadosh. Έκανε πέρα το τελευταίο κυνηγόσκυλο και όρμησε πάνω
στον κυνηγό. Έχωσε τα δόντια του στο πόδι του και πλέον ήταν σίγουρος για τη
νίκη του.  

Όμως, για κακή του τύχη, οι δυο τους δεν ήταν μόνοι. Γιατί η Valanshore, το
τρέξιμο του ελαφιού, είχε μπουχτίσει με τα παιχνίδια του Karadosh και είχε
χάσει πολλά ζώα και ξωτικά στα νύχια του. Το πληγωμένο ελάφι στην
πραγματικότητα ήταν πιστός της υπηρέτης, που είχε συμμαχίσει με τον κυνηγό.
Και κάπως έτσι, ένα ζευγάρι κέρατα πέταξαν τον Karadosh πέρα, και ο κυνηγός
ανέβηκε πάνω στο ελάφι και σώθηκε.  

O κυνηγός έγινε γνωστός με το όνομα Huntsman. Από την πληγή στο πόδι δεν
ανάρρωσε ποτέ εντελώς, και στο λαιμό του φοράει τα νύχια από τα δύο του νεκρά
κυνηγόσκυλα. Το ελάφι, ένας μεγαλόκερος, έγινε μόνιμο υποζύγιό του, και
ορκίστηκε ότι δεν θα σταματούσε αν δεν σκότωνε τον Karadosh. Για πολλά χρόνια
τον κυνηγούσε, χωρίς να γνωρίζει ότι ο άλλος είχε αποσυρθεί: Εν τέλει, η οργή
της εκδίκησής του μάζεψε πολλούς που έδωσαν δύναμη στον σκοπό του και έκαναν
το μύθο γύρω από το πρόσωπό του θρυλικό.  

Ο Huntsman ακόμα και τώρα ψάχνει τον Karadosh, και θα έλεγε κάποιος ότι τα
αισθήματα είναι αμοιβαία, μιας και ο ίδιος ο θεός της σφαγής έχει ακόμη την
ουλή στο μάτι. Ο Huntsman πήρε το προσωνύμιο της εκδίκησης, και λατρεύεται
ανάμεσα σε πολλά ξωτικά, κένταυρους, κυνηγούς και άλλα πλάσματα του δάσους.
Ανάμεσα στις πράξεις, θεωρείται η πιο αποφασιστική και ανάμεσα στις πιο
ξεροκέφαλες. Η λατρεία του έγινε ιδιαίτερα ισχυρή σε περιοχές που μαστίζονται
από επιδρομές gnoll, Warclaws, πεντάνυχων και λυκάνθρωπων. Και αυτός, με τη
σειρά του, ανταμείβει όσους ακολουθούν τον δύσκολο δρόμο του.

