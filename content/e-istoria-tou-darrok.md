---
date: 2016-11-02
author: sfakias
---
# Η ιστορία του Darrok

Το Darrok σαν περιοχή ήταν από τις παλαιότερες που κατοικήθηκαν, και είχε
ελάχιστες επεκτατικές τάσεις. H γιγαντιαία οροσειρά των Tarhelm δημιουργούσε
ένα φυσικό εμπόδιο στην επικοινωνία του βορρά και του νότου, και ως συνέπεια
οι πολιτισμοί που αναπτύχθηκαν στις δύο αυτές περιοχές ήταν τελείως
διαφορετικοί.

Ο νότος είχε πολλές εμπορικές σχέσεις με το βασίλιο της Cultaria, αλλά κράτησε
εντελώς ουδέτερη στάση στο Brothers War. Συνέχισε και ενίσχυσε τη συμμαχία με
την Imtaria, και τότε ήταν η στιγμή που έγινε η ρήξη με το Βορρά. O Βορράς
απαρτιζόταν από άγονα εδάφη, τρεις πόλεις-οχυρά, βουνίσιους, ορκ, νάνους και
κάποιες φυλές βαρβάρων. Πάνω απόλα, οι κάτοικοι εκτιμούσαν την ανεξαρτησία
τους, και ήταν ανάμεσα στους πρώτους που κατάλαβαν την διαφθορά και την
εκμετάλλευση στην τεράστια αυτοκρατορία της Imtaria και τα σύμμαχα κράτη.

To μικρόβιο της ανυπακοής πέρασε το έτος 4581 και στο νότιο Darrok, αλλά πολύ
περιορισμένα. Αυτό κατέληξε σε έναν μεγάλων διαστάσεων εμφύλιο πόλεμο, που
οδήγησε όσους διαφωνούσαν με την συμμαχία αυτή να καταφύγουν ηττημένοι στους
πρόποδες των Tarhelm. Όσο για τους υπόλοιπους, εξέλεξαν με μεγάλη ταχύτητα
έναν κυβερνήτη ο οποίος συμφώνησε απόλυτα με τους όρους της Imtaria, και φήμες
λένε ότι τους έδωσε ακόμα περισσότερο απόσα ζήτησαν, με αποτέλεσμα να
επιδεινωθεί η ήδη ρημαγμένη από τον πόλεμο ζωή των κατοίκων. Ωστόσο, με τη
βοήθεια του νότου και με την ανάπτυξη του εμπορίου, το νότιο Darrok γρήγορα
ορθοπόδησε. Η ανάπτυξή του επιταχύνθηκε με την ανάπτυξη της γεωργίας και του
εμπορίου, καθώς οι κάτοικοι μπόρεσαν να σπέρνουν ανενόχλητοι στις απέραντες
κοιλάδες.

Ο βορράς αντίθετα πέρασε μια πολύ δύσκολη περίοδο. Πέρα από μια σειρά
ανεξήγητες καταιγίδες στην περιοχή, τα τρόφιμα ήταν περιορισμένα, αν και
ήθελαν να βοηθήσουν το κύμα των προσφύγων από το νότο. Ταυτόχρονα, πέρασε ένα
διάστημα μια δεκαετίας με εμπάρκο, με πλοία να περιορίζουν το εμπόριο και την
κίνηση των καραβιών στόν κόλπο του Mheir και του Skator. Αυτό χειροτέρεψε
ακόμα περισσότερο την κατάσταση, γιατί στο βόρειο Darrok είχαν πόλλές
εμπορικές εξαγωγές σε μέταλλα, αλάτι, όπλα και πολύτιμους λίθους. Ωστόσο, σιγά
σιγά μπόρεσαν να βρουν μια ισσοροπία και να καλύψουν τις ανάγκες τους,
οργανώνοντας μια ολιγαρχική μορφή διοίκησης με ένα συμβούλιο στο οποίο
συμμετείχαν εκπρόσωποι από τους νάνους, τους πρόσφυγες που εγκαταστάθηκαν,
τους βουνίσιους και τους στρατηγούς των οχυρών. Εξαιτίας βέβαια των ορκ και
των βαρβάρων, η ειρήνη είναι μια άγνωστη λέξη στο Tarhelm, αλλά η κατάσταση
έχει βελτιωθεί σε σχέση με παλιά.

Κανείς δεν ήθελε να αφήσει το όνομα της χώρας, έτσι το έχουν κρατήσει μέχρι
σήμερα και οι δύο. Αν όμως κάποιος παρατηρήσει τον τρόπο που ζουν οι κάτοικοι
του Darrok πλέον στο βορρά και στο νότο, μάλλον θα παραδεχτεί πως τα ήθη, τα
έθιμα και τη διάλεκτο τα έχουν κρατήσει πολύ περισσότερο στο βορρά.

