---
date: 2020-12-22
author: sfakias
---
# Velaroya: City of Thieves

H Velaroya, ή αλλιώς το τέλος της ερήμου, ή το ρουμπίνι της ανατολής, κάθε άλλο παρά ρουμπίνι είναι. Είναι το μεγαλύτερο λιμάνι που βρέχεται από την Agisor sea, και καθώς βρίσκεται στο όριο της Allwick, του Crol'gosh αλλά και της Marelthia, αποτελεί σταυροδρόμι πολλών πολιτισμών. Κάθε λογής φυλή απαντάται εντός της, αλλά κυρίως άνθρωποι, firefolk και windfolk. Μέσα στην πόλη διακινούνταν διαρκώς αγαθά από και προς την έρημο και το νότο, με αποτέλεσμα να δημιουργηθούν τεράστιες εμπορικές συντεχνίες που ρύθμιζαν την προσφορά και τη ζήτηση των προϊόντων.

Άλλος ένας απρόβλεπτος παράγοντας όμως έμελλε να αποκτήσει ενδιαφέρον για την πόλη: το Συμβούλιο των Πειρατών. Η μεγάλη αξία των εμπορευμάτων δεν μπορούσε να τους αφήσει ασυγκίνητους. Εκμεταλλεύτηκαν την χαλαρή φρούρηση της πόλης, και έστειλαν αρκετούς κατασκόπους στις συντεχνίες των εμπόρων, που έστελναν πληροφορίες σε κουρσάρους για να επιτεθούν εμπορικά πλοία. Μέσα σε ένα μήνα είχαν γίνει δεκάδες επιθέσεις σε πλοία και καραβάνια, και οι έμποροι αναγκάστηκαν να στραφούν στο Blackclaw και να προσλάβουν orc μισθοφόρους για να φρουρούν τα πλοία.

Προφανως, η τεράστια προσελευση των orc στην πόλη σε καμία περίπτωση δεν αποτέλεσε παράγοντα σταθεροποίησης. Για κάθε έναν που ερχόταν, τα περιστατικά βίας αυξάνονταν πολύ περισσότερο από αυτά τα οποία πληρώνονταν για να αντιμετωπίζουν. Σύντομα ολόκληρες γειτονιές στην πόλη αντιμετώπιζαν καθημερινούς καβγάδες. Και ακόμα περισσότερο, όταν ακόμα και μέλη των Locust Blight έφτασαν στην πόλη και άρχισαν να δηλητηριάζουν το νερό, να επιτίθενται στα καραβάνια που έφταναν από την Allwick και να καλούν έντομα.

Απελπισμένοι, οι άρχοντες των εμπορικών συντεχνιών στράφηκαν σε μια μικρή ομάδα ronin, τους Wolf Legion, που είχαν φτάσει ταξιδεύοντας από την άλλη άκρη της Na'erk με πλοία τους. Τους μίσθωσαν για να αποκαταστήσουν εν μέρει την τάξη στην πόλη, και είχαν κάποια επιτυχία: Όμως, δεδομένου του μικρού τους αριθμού, ήταν αδύνατον να μπορέσει να επεκταθεί αυτό  σε όλη την περιοχή. Η Velaroya, εξακολουθεί να παρουσιάζει άπειρες ευκαιρίες για κέρδος, αλλά και άλλες τόσες για μπελά.  

