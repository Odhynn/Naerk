---
title: "The Elven legends (part 5)"
date: 2017-01-25
author: boskos
---

Μετά το πέρας των χθεσινών συμβάντων, ο Sylris και ο Nentha άρχισαν να
ανησυχούν για τα λόγια του Yerastu, όπως επίσης και για την εμφάνιση του νέου
ημιδιαφανούς πέπλου. Όμως δεν είχαν την πολυτέλεια του χρόνου, κάθως οι
αλλαγές στον κόσμο της Naerk ήταν ραγδαίες και οι καταστροφές μεγάλης
εκτάσεως.

Οι κοινωνίες των ανθρώπων, των ξωτικών και των orc σάστισαν μπροστά στη θέα
των νέων γεωλογικών συνθηκών που είχαν προκληθεί από τις πράξεις του μάγου και
του δράκου. Χιλιάδες ήταν θύματα των σεισμών, των παλιρροιών και των τυφώνων.
Μία γενναία προσπάθεια για την αναστήλωση των πολιτισμών που είχαν πληγεί ήταν
αναγκαία. Η Naryal, η Tithlon και το Allwick είχαν καταστραφεί ολοσχερώς. Τα
όρη Green Hills και Paraselt  υπέστησαν μέγαλες κατολισθήσεις με αποτέλεσμα
τον αποκλεισμό της Tarthyn από το νότο. Η Oromil υπέστη μικρές φθορές και δεν
χρειάστηκε καν να κάνει απολογισμό θυμάτων. Το ίδιο συνέβη και στην πλευρά του
Windhill και στα βόρεια αυτού.

Ο Sylris γύρισε στην Naryal αφότου αποχαιρέτησε τον Nentha καθώς θα
επέστρεφε στο νησί του (Sunshine). Δεν αποποιήθηκε τις ευθύνες του διηγώντας
την πλήρη ιστορία στο λαό του. Έβγαλε ένα λόγο όπου προσπάθησε να ανυψώσει το
ηθικό των elvehnan και να καταστήσει σαφή τα κίνητρα που τον οδήγησαν σε αυτές
τις επιλογές. Ανέπτυξε αναλυτικά το όραμά του για το μέλλον. Σκοπός του ήταν η
κατάργηση του πολιτεύματος της βασιλείας - καθώς η θέση του θρόνου είχε μείνει
κενή - και η εγκαθίδρυση ενός νέου πειραματικού μοντέλου, όπου όλες οι
αποφάσεις θα λαμβάνονταν από κοινού. Αυτή η διαδικασία απαιτούσε την εφαρμογή
ενός πρότυπου συστήματος με εισαγωγή εγγράφων κανόνων με πρωταρχικό όρο την
απαγόρευση δουλείας ως προς οιονδήποτε λαό. Παράβαση αυτού θα είχε ως συνέπεια
την ισόβια εξορία. Τέλος, ανέφερε πως η καταρραμένη σφαίρα θα παραμείνει στην
κατοχή του -καθώς είναι ο μόνος, μέχρι στιγμής, που κατάφερε να αντισταθεί στη
διαφθορά της- έως ότου βρεθεί λύση για την καταστροφή της. Αν στο διάστημα
αυτό παρατηρηθούν διαστροφές ή ανωμαλίες, οι οποίες έρχονται σε αντίθεση με
την διακηρυκτική του ομιλία, τότε ο λαός θα έχει την υποχρέωση να τον θέσει σε
κατάσταση καραντίνας ή ακόμα και να προχωρήσει στην εκτέλεσή του. Μεγάλη
μερίδα λαού ζητωκραύγασε για αύτη την κοινωνικοπολιτική αφετηρία, ένω
παράλληλα, μία περισσότερο σκιώδης πλευρά, παρέμεινε σιωπηλή. Η πλειοψηφία
αυτών ανήκε στην πρώην φατριά του Virdithas, η οποία κατείχε τα μεγαλύτερα
προνόμια κατά την περίοδο τη προηγούμενης διακυβέρνησης.  

Από το έτος -1550 έως το -1400 η κοινωνία των elves έδειχνε να προσαρμόζεται
στις κοινωνικές αλλαγές παρόλο που η άνωθεν "κάστα" προσπαθούσε να
δημιουργήσει προβλήματα διατηρώντας τις μεθόδους κατασκοπείας. Γύρω στο -1450
τα σημάδια της θνησιμότητας των ξωτικών έκαναν την πρώτη τους εμφάνιση.
Παραδόξως, οι elvehnan συμφιλιώθηκαν με αυτή την σημαντική αλλαγή χωρίς
ιδιαίτερες εντάσεις και κατηγορίες στο πρόσωπο του Sylris.

Γυρνώντας πάλι στην περίοδο της  _εκατο-πενηνταετίας  _η αναστήλωση της
Naryal διήρκησε περίπου πενήντα χρόνια. Η επιβράδυνση αυτή οφειλόταν στον
δεύτερο μανδύα που είχε περιβάλλει τη Naerk, ο οποίος είχε αποδυναμώσει σε
δραματικό βαθμό τις ικανότητες των Elvehnan. Στις γύρω περιοχές η κατάσταση
ήταν ακόμα χειρότερη. Ειδικά στην περίπτωση της Tarthyn και της Τithlon η
διαδικασία ανέγερσης διήρκησε περίπου έναν αιώνα. Οι διπλωματικές τους σχέσεις
με την Naryal βρισκόταν σε μεταίχμιο. Η βασική αιτία ήταν η καθυστερημένη
βοήθεια που τους παρείχαν τα ξωτικά. Θεωρούσαν ότι αυτά ευθύνονταν για την
καταστροφή τους, αλλά κοίταξαν πρώτα το πως να σωθεί ο λαός τους, αδιαφορώντας
για την τύχη των υπολοίπων. Παρά ταύτα οι εμπορικές σχέσεις μεταξύ των
πολιτισμών τους ήταν καλές και ο Sylris έκανε συχνά ταξίδια για να βοηθά σε
διπλωματικό αλλά και υλιστικό επίπεδο. Γνώριζε ότι για να ευωδιάσει το πλάνο
του χρειαζόταν την στήριξη και των υπόλοιπων λαών. Τα πολιτικά τοίχη που είχαν
υψωθεί μεταξύ των πολιτισμών δεν ήταν εύκολο να αρθούν. Οι άνθρωποι, αλλά σε
λίγες περιπτώσεις και τα orcs, κατασκόπευαν τον πολιτισμό των ξωτικών. Έιχαν
παρατηρήσει μέχρι το -1450 ότι το χάσμα δύναμης μεταξύ ξωτικών και άλλων
πολιτισμών είχε μειωθεί αισθητά. Όχι τόσο πολύ όμως ώστε να νιώθουν ότι θα
μπορούσαν να τους επιβληθούν, κυρίως λόγω των αθάνατων σωμάτων τους (οι
ανθρωποι και τα orcs δεν γνώριζαν οτι τα ξωτικά είχαν χάσει την αθανασία
τους).

Στα τέλη του 15ου αιώνα προ Ghost War, ο Sylris έβλεπε ότι οι άνθρωποι είχαν
πολύ περισσότερες δαπάνες για την δημιουργία και την συγκρότηση στρατού, παρά
για την ανάπτυξη του πολιτισμού τους. Δεν μπορούσε όμως τώρα που η κοινωνία
των elvehnan είχε βρει την κοινωνική συνοχή της, να την προετοιμάσει για
ενδεχόμενο πόλεμο. Θα τα κατέστρεφε όλα! Όλη η προσπάθεια θα κατέληγε
ατελέσφορα καθώς το μίσος θα κυριαρχούσε της λογικής. Επέλεξε, λοιπόν, να
πάρει το ρίσκο, ώστε να μην ειδοποιήσει τα elvehnan, με δεδομένο ότι τα ξωτικά
ήταν ακόμη σε θέση να απωθήσουν μια ενδεχόμενη επίθεση. Το μόνο μέτρο που
πρότεινε ήταν να αρχίσουν να αναπαράγονται με πολύ μεγαλύτερους ρυθμούς, αφού
πλέον ήταν θνητοί. Ο πολιτισμός του έπρεπε να διατηρηθεί και να λειτουργήσει
ως παρακαταθήκη για τις επόμενες γενιές. Υπήρχαν όμως και τα μέλη των
αντιφρονούντων, οι οποίοι έδειχναν ότι προετοιμάζονταν για μάχη.
Χρησιμοποιούσαν τα elven artifacts που είχαν δημιουργηθεί τρεις αιώνες πριν
και εξασκούνταν στην χρήση καταστροφικής μαγείας, αλλά και transmutation
μαγείας για την ενδυνάμωση του φυσικών τους δυνατοτήτων.

Στις αρχές του επόμενου αιώνα οι humans ένιωθαν έτοιμοι να κάνουν την κίνηση
τους, γνωρίζοντας πλέον για την θνησιμότητα των ξωτικών. Οι γηραιότεροι είχαν
εμφανή σημάδια από το πέρασμα του χρόνου. Αυτό έδωσε την δυνατότητα στους
ανθρώπους να ζητούν συνεχώς όλο και περισσότερο ζημιογόνες εμπορικές συμφωνίες
για τα ξωτικά με σημαντικότερη αυτή του συμβουλίου του -1350.

Το συμβούλιο έλαβε χώρα στην Naryal με συμμετέχοντες εννέα ξωτικά (μεταξύ
αυτών και ο Sylris), πέντε ανθρώπους και τρία orcs. Οι άνθρωποι ζητούσαν τον
αφοπλισμό των ξωτικών. Υποστήριξαν ότι τα ξωτικά ετοιμάζονταν για πόλεμο!
Είχαν παρατηρηθεί πολλές ασκήσεις όπου χρησιμοποιούσαν τα πανίσχυρα elven
artifacts. Το κλίμα στο συμβούλιο ήταν ήδη τεταμμένο και μετά από αυτή την
δήλώση του αρχηγού της Tithlon, ανέβηκαν οι τόνοι και τα ξωτικά που μετείχαν
στον συμβούλιο ήταν έτοιμα να επιτεθούν. O Sylris, καθησύχασε όπως μπορούσε τα
πνεύματα και έδωσε τον λόγο του, ότι τα artifacts θα σφραγισθούν σε σπηλιές σε
όλη την επικράτεια της Ναερκ, υπό την προϋπόθεση, ότι οι άνθρωποι και τα ορκς
θα σταματούσαν την παραγωγή όπλων. Η συμφωνία έκλεισε και οι δύο πλευρές για
τα επόμενα είκοσι έτη διατήρησαν την συμφωνία. Τα elven artifacts είχαν
σκορπιστεί σε όλο τον κόσμο!

Οι humans έψαχναν την παραμικρή αφορμή για να ξεκινήσει ο πόλεμος. Αυτό
κατέστη εφικτό μετά την δωροδοκία των απομειναριών της φατριάς του Virdithas,
οι οποίοι πήγαν και ανέκτησαν τα artifacts που βρίσκονταν στην περιοχή του
windhill. Τα orcs συμμάχησαν με τους ανθρώπους και το -1330 έχουμε την έναρξη
της μάχης στο Edhelwood forest. Οι πόλεις που απάρτιζαν την συμμαχία ήταν το
Tithlon, η Tarthyn και τα orcs που βρίσκονταν στην περιοχή των όρων Ramokk. Ο
Sylris ζήτησε εκ νέου συμβούλιο υποστηρίζοντας ότι έχει υπάρξει προδοσία και
δεν υπήρχε κανένας λόγος να ξεκινήσει πόλεμος, αλλά δεν υπήρχαν ευήκοα ώτα.
Μην έχοντας άλλη επιλογή για να σταματήσει τον πόλεμο πήγε στον φίλο του το
Nentha για να ζητήσει βοήθεια. Του ζήτησε να ταχθούν οι δράκοι με το μέρος των
elves ως αποτροπή της μάχης. Ο Nentha προθυμοποιήθηκε να βοηθήσει, αλλά οι
υπόλοιποι δράκοι τον προειδοποίησαν να μην εμπλακεί στους πολέμους των
ανθρώπων, καθώς μια τέτοια ενέργεια θα έδινε πάτημα σε evil δράκους να
εμπλακούν και αυτή στην μάχη. Αυτό είναι το τελευταίο πράγμα που θα ήθελε ο
Sylris. Έτσι έφυγε από το νησί δίχως να λάβει κάποια βοήθεια. Έπρεπε να
ετοιμαστεί για μάχη. Αξίζει να ειπωθεί, ότι οι επιλογές εξωτερικής πολιτικής
του Sylris είχαν μειώσει πολύ την δημοτικότητά του στις τάξεις των elvehnan.
Πολλοί ήταν αυτοί που θεωρούσαν όλη αυτή την αμυντική στάση και τους
συμβιβασμούς απέναντι στις προκλήσεις των ανθρώπων ως πιθανή προδωσία.

Το δάσος του Edhelwood forest αποδείχθηκε επικίνδυνο μέρος μάχης για τους
ανθρώπους. Τα ξωτικά γνώριζαν πολύ καλά το δάσος, το οποίο το είχαν γεμίσει με
παγίδες. Επίσης αποτελούσε καλό μέρος για ενέδρες, αφού τα ευέλικτα σώματα και
η αναπτυγμένη όραση των ξωτικών τους έδιναν σαφές πλεονέκτημα στην μάχη. Μέχρι
το -1325 τα ξωτικά αμύνονταν υποδειγματικά, αλλά οι προμήθειές τους τελείωναν.
Το -1323 η πλάστιγκα είχε γύρει προς την πλευρά των ανθρώπων, αλλά μέσα στην
διετία αυτή οι μάγοι των ξωτικών είχαν δημιουργήσει ένα φρούριο στην Ilidran,
πρωτεύουσα της Naryal. Στην περίοδο της επταετίας, υπήρχε μεγάλη διχόνοια στις
τάξεις των elvehnan. Βασικός λόγος αυτής της έριδας ήταν ο Sylris. Σχεδόν όλα
τα ξωτικά πλέον τον θεωρούσαν προδότη. Όσο πιο δύσκολη γινόταν η κατάσταση για
τα elvehnan, τόσο περισσότερο η φήμη του Sylris μειωνόταν, μέχρις ότου
ακούγονταν και δημόσια φωνές που ζητούσαν τον αποκεφαλισμό του ως λύτρωση για
τα δεινά που τους είχε επιφέρει. Το -1320 ο πόλεμος καταλήγει με ταπεινωτική
ήττα των ξωτικών. Ολόκληρη η Naryal είχε καταστραφεί! Τα orcs και οι humans
σκλάβωσαν όλα τα ξωτικά που αιχμαλώτισαν στην μάχη. Αρκετά εξ αυτών διέφυγαν
στα βόρεια, άλλα κατασκεύασαν βάρκες και διέσχισαν την Roaring Strait και την
Misty Sea. Επιπλέον κάποια είχαν αρχίσει να σκάβουν υπόγεια λαγούμια για να
διαφύγουν υπογείως από το -1323.

Ο Sylris διαβλέποντας την επικείμενη ήττα, δεχόμενος την κατακραυγή από την
μεγαλύτερη μερίδα των elvehnan, εγκατέλειψε τη Naryal συνοδευόμενος από εκατό
περίπου υποστηρικτές του με προορισμό το νησί Sunshine. Αυτό συνέβη το -1322.
Έκτοτε τα ίχνη του αγνοούνται.

