---
date: 2018-04-07
author: sfakias
---
# Urdankh, Jewel of the Sea

Μετά το τέλος του Brother's War, που έβαψε με αίμα την Kultaria, οι διάδοχοι
που είχαν καταγωγή από το Water Element, υποχώρησαν βορειοδυτικά προς τη
χερσόνησο του Urdankh. Η επιβίωσή τους ήταν δύσκολη αρχικά, καθώς η ειρήνη
στην ευρύτερη περιοχή αποτελούσε παρελθόν. Στα βόρεια και στα δυτικά τα
Bugbear είχαν αρχίσει τις επιδρομές από τους βάλτους, ενώ οι σαυράνθρωποι στη
χερσόνησο που κατοικούσαν παραδοσιακά εκεί είδαν αρκετά εχθρικά τους νέους
εισβολείς.  

Ωστόσο, οι finfolk ήταν ιδιαίτερα αποφασισμένοι να εγκατασταθούν εκεί. Είχαν
ανώτερα όπλα και είχαν στήριξη από πολύ ισχυρούς ιερείς. Επέλεξαν να δίνουν
τις μάχες τους σε βαθιά νερά, που έκανε τις μετακινήσεις των αντιπάλων τους
πιο δύσκολες. Ωστόσο, υστερούσαν αριθμητικά, οπότε αναγκάστηκαν να υποχωρήσουν
προς τα βόρεια. Κατάφεραν να περάσουν από τις περιοχές των Bugbear, όμως οι
σαυράνθρωποι ήξεραν καλά την περιοχή τους και μπορούσαν να τους παρενοχλούν
διαρκώς με ενέδρες και παγίδες.  

O χειμώνας βρήκε τους finfolk πεινασμένους και εξαντλημένους. Είχαν όμως
φτάσει στα βόρεια παράλια του Urdankh. Μια περιοχή όπου η θάλασσα είναι
ιδιαίτερα ρηχή και ήρεμη, ενώ έχει τεράστιες εκτάσεις από κοράλλια, κάποια από
τα οποία λέγεται ότι έχουν δική τους θέληση και σκέψη. Σε αυτό το μέρος
μπόρεσαν να εγκατασταθούν μόνιμα, καθώς μπόρεσαν γρήγορα να βρουν αρμονία με
το μέρος, ενώ οι σαυράνθρωποι δεν είχαν πλέον λόγο να τους κυνηγούν τόσο
μακριά από τους βάλτους στο καταχείμωνο.  

Από εκείνη τη στιγμή, το έτος 3339, οι finfolk μπόρεσαν να ανακάμψουν με
ταχείς ρυθμούς. Έχτισαν πελώρια κάστρα και παλάτια πάνω και κάτω από τη
θάλασσα, με επίκεντρο τη Helezaar. Το επόμενο βήμα ήταν να συνάψουν προσωρινή
ανακωχή με τους σαυράνθρωπους, με τις σχέσεις τους σταδιακά να βελτιώνονται.
Έπειτα από τρία χρόνια συνύπαρξης, το επόμενο βήμα ήταν να ανακυρηχθεί ως
αυτοτελής χώρα το Urdankh, με τις βασικές πλυθησμιακές μερίδες να είναι οι
finfolk, οι σαυράνθρωποι, καθώς και διάφοροι άνθρωποι που κατοικούσαν σε
λόφους. H ίδρυση της Imtaria, λίγο πιο μετά, ήρθε γάντι στην αναπτυσσόμενη
χώρα. Το εμπόριο μεταξύ των δύο χωρών άνθισε, με το Urdankh να εισάγει
αλχημικά είδη, όπλα και ξυλεία, και να εξάγει πλοία,  εμπειρους ναύτες,
αλιεία, καθώς και το φημισμένο κοραλλόξυλό του. To Urdankh, στη συνέχεια,
αποτέλεσε βασικό κομμάτι του ναυτικού ολόκληρης της Palaurim.

