---
date: 2018-10-02
author: sfakias
---
# The Fiendish Lords

###

####  Qualvarthix, the Perfectionist

O πελώριος αυτός διάβολος, ήταν λοχαγός στο στράτευμα του Sergonial κατά τη
διάρκεια της Αιώνιας Σφαγής. Θεωρούσε πως η μάχη μπορούσε να νικηθεί πολύ πιο
εύκολα αν οι πολεμιστές δεν έκαναν λάθη: Και τους επέπληττε συνέχεια να
υπακούν τις προσταγές του, και να περιορίσουν τα λάθη που έκαναν στις τακτικές
τους. Οι μεθόδοι του ήταν αυστηρές αλλά είχαν επιτυχία. Ο ίδιος, όμως, δεν
ήταν ικανοποιημένος. Πίστευε πως όσο και να προσπαθούσε, η μάχη ήταν ένα
ατέλειωτο χάος στο οποίο ακόμα και ο πιο πειθαρχημένος πολεμιστής αδυνατούσε
να λειτουργήσει με τελειότητα.

Μετά το τέλος της Αιώνιας Σφαγής, άφησε τα στρατιωτικά και ασχολήθηκε με τα
γραφειοκρατικά ζητήματα της Κόλασης. Έφτιαξε ένα πελώριο διοικητικό κτήριο στο
Avernus, το οποίο γέμισε με γραφιάδες, λογιστές, δικηγόρους και επιτελούσε
διάφορα τεχνικά ζητήματα της Κόλασης. Δεν ανεχόταν ούτε ένα λάθος: όποιος
έκανε, τιμωρούταν παραδειγματικά. Στα μάτια του, τα λάθη ήταν χειρότερο και
από επίθεση στον ίδιο. Όπου έβρισκε ατέλεια, δεν σταματούσε μέχρι να
διορθωθεί. Η εμμονή του με την τελειότητα οδήγησε στο να καταλήξουν να
έρχονται για τις υπηρεσίες του ακόμα και πλάσματα από άλλες διαστάσεις, καθώς
και θνητοί: Υπηρεσίες όμως, που είναι ιδιαίτερα ακριβές.

###  Nalgarone, the Zealot

Ο Nalgarone ήταν ένας φημισμένος αρχιτέκτονας που δούλευε στο Zelgerosh,
έχοντας φτάσει εκεί με την αποστολή του Qurin από την Imtaria. Τόσο οι φυλές
των ντόπιων, όσο και οι πειρατές στα νότια, ζητούσαν συχνά τη βοήθειά του για
να φτιάξουν μερικά από τα μεγαλύτερα και πιο επιβλητικά τους κτήρια. Τα πιο
σημαντικά από αυτά ήταν οι ναοί της πόλης του Θεού του Ήλιου, οι Στήλες της
Itza, καθώς και η υπόγεια πόλη του Qishiso.



Στην πραγματικότητα, ο Nalgarone, παρόλο που έδειχνε καλοσυνάτος με όλους και
πρόθυμος να βοηθήσει, είχε έναν άλλο στόχο: να φτιάξει το καλύτερο δημιούργημα
για τον εαυτό του. Μέχρι τότε, εκμεταλλευόταν τα λεφτά που του έδιναν στο
έπακρο, και μπορούσε να φτιάχνει όλα όσα του ζητούσαν με τα μισά έξοδα απ΄όσα
υπολόγιζαν οι άλλοι. Ταυτόχρονα, είχε φτιαξει τα θησαυροφυλάκια έτσι ώστε να
έχουν μια πίσω σήραγγα που να μπορεί να τα ληστέψει.



Έπειτα από τέσσερις δεκαετίες, θεώρησε πως ήταν έτοιμος. Είχε μαζέψει μια
διόλου ευκαταφρόνητη ποσότητα χρημάτων, ενώ ταυτόχρονα με δικούς του έμπιστους
υπηρέτες άρχισε να κλέβει από τα χρηματοκιβώτια. Και τότε άρχισε να υλοποιεί
το στόχο του: Ένα φρούριο μεγαλύτερο από κάθε άλλο. Βοήθησε τον Qurin, τον
φίλο του, να φτιάξει το Vox. Χρησιμοποίησε ένα σύστημα από αψίδες και πλεκτές
γέφυρες στις εισόδους, και το έφτιαξε πάνω σε μια σειρά από απόκρυμνους
βράχους που το έκαναν πρακτικά απόρθητο, και μπόρεσε να εξασφαλίσει ότι ο
ίδιος έχει μόνος του τρόπους να κυκλοφορεί και μυστικά περάσματα. Ο Qurin
έπειτα έφυγε και τον όρισε κυβερνήτη του Vox, καθώς τον εμπιστευόταν.



Όταν οι φυλές και οι πειρατές κατάλαβαν τι είχε συμβεί, με τα θησαυροφυλάκιά
τους άδεια, και εντόπισαν τελικά το Vox, αυτό ήταν ήδη απόρθητο, και o
Nalgarone είχε πράγματι κάνει πράξη. Και λέγεται ότι ακόμα και ο Sergonial
εντυπωσιάστηκε από το κατόρθωμα του Nalgarone, και του πρόσφερε μια θέση στο
Avernus, και αυτός συνέχισε να χτίζει εκεί. Εκτοτε, από τα παλάτια του, ο
Nalgarone αντιπροσωπεύει την φιλοδοξία με την οποία μόνο με απόλυτη εξουσία
και εκμετάλλευση μπορεί κάποιος να φτιάξει τα πιο μεγαλοπρεπή έργα τέχνης.  


###  Molhur, the Misbegotten

Καθώς ο Veiroch ανέλαβε τα καθήκοντά του επίσημα ως βασανιστής του Sergonial,
διαπίστωσε σύντομα πως έπρεπε να τελειοποιήσει τις ποινές του, έτσι ώστε όλοι
οι διάβολοι να τις φοβούνται και να μην θέλουν να τις υποστούν. Έτσι,
χρησιμοποίησε πειραματόζωα, που ήταν αυτοί οι οποίοι είχαν παραβεί
επανηλειμμένα το νόμο του Sergonial.  


Ένας από αυτούς ήταν και ο λοχαγός Molhur. Ιδιαίτερα εγωιστής, ήταν ιδιαίτερα
ανεπάκουος σε πολλές συνεχόμενες περιπτώσεις. Ακόμα και ο ίδιος ο Sergonial
πίστευε πως δεν υπήρχε αρκετό διάστημα ή είδος βασανιστηρίων με το οποίο θα
μπορούσε ο Molhur να ξαναγίνει εμπιστεύσιμος και υπάκουος. Τον έδωσε επομένως
στο Veiroch να κάνει ότι θέλει μαζί του.  


Τα μαρτύρια που του επιφύλασε ο Veiroch ήταν ανεπανάληπτα. Τον πέρασε μέσα από
πολλά διαφορετικά μηχανήματα, δοκίμασε να παίξει με την ψυχή του, τον πήγε στα
χειρότερα μέρη της κόλασης, και όλα αυτά τα έκανε δημόσια, σαν παράδειγμα προς
αποφυγή.  

Ο Molhur σύντομα εγκατέλειψε κάθε ελπίδα ότι μπορεί το μαρτύριό του να
τέλειωνε, και γρήγορα άρχισε να το θεωρεί δεδομένο. Αυτό ήταν κάτι που ο
Veiroch το κατάλαβε. Κάθε μαρτύριο που του έβαζε, ο Molhur άρχισε να το
συνηθίζει, κάτι που ανάγκασε το βασανιστή να δοκιμάζει συνέχεια νέα
βασανιστήρια, όμως αυτό είχε την αντίστροφη εξέλιξη: όσο πιο πολύς ήταν ο
πόνος, τόσο περισσότερο άρχισε να αρέσει στο Molhur, κάτι που έφτανε το
επίπεδο της ηδονής. Και τότε ο Veiroch έπαψε να εκθέτει το Molhur δημόσια,
μιας και δεν είχε η τιμωρία το αποτέλεσμα που ήθελε.  

Η μαζοχιστική αυτή σχέση των δύο ήταν καταδικασμένη να κρατήσει για πάντα:
Όμως μια μέρα, το κελί του επισκέφτηκε ο Λόρδος Hylosh από την Utopia: Ένα
πλάσμα της φυλής των Asura, από τα πιο δυνατά του είδους του, που διατηρούσε
καλές σχέσεις με το Sergonial. Έμεινε άναυδος από το πείσμα και την
συμπεριφορά του Molhur, και είπε το εξής:  

"Δεν ξέρω κάποιον που θα μπορούσε να δεχτεί τόσο πόνο και τόσα βάσανα και να
συνεχίζει μετά από τόσους αιώνες να αντέχει ακόμα. Αν μπορείς να είσαι τόσο
αξιοπρεπής στην κατάσταση σου, δεν μπορώ ούτε να φανταστώ τι θα έκανες αν δεν
είχες αυτές τις αλυσίδες."  

Και φαίνεται ότι τα λόγια του Asura άγγιξαν μια πλευρά του νεανικού Molhur,
που ο ίδιος είχε ξεχάσει μετά από τόσες κακουχίες. Όταν δοκίμασε να βγάλει τα
χέρια του από τις αλυσίδες, ο πόνος ήταν αστείος μπροστά σε αυτά που είχε
υποφέρει. Το ίδιο και με τα πόδια του. Και ακόμα περισσότερο, αφού
απελευθερώθηκε, ο πόνος από τα βέλη και της φωτιές που του έριχναν ήταν εξίσου
ασήμαντος. Μπόρεσε να δραπετεύσει και διέφυγε στα Τάρταρα.  

Σύντομα, πολλοί φυλακισμένοι, βασανισμένοι και ετοιμοθάνατοι ακολούθησαν το
παράδειγμά του. Ακόμα περισσότεροι ήταν αυτοί από την υλική διάσταση που
ακολούθησαν το δόγμα του, του πόνου που καθαρίζει το μυαλό και της λύτρωσης
της ψυχής μέσω βασανιστηρίων, καθώς και της εύρεσης στόχου μέσω αυτής της
διαδικασίας.  


###  Xerthexea, the Lady of War

Ανάμεσα στους πιo δυνατούς Vulga, ήταν η Xerthexea. Οι φήμες λένε πως
γεννήθηκε στον πόλεμο, και αυτό δεν απέχει και πολύ από την αλήθεια. Μεγάλωσε
μόνη της στις σπηλιές στα κατώτερα επίπεδα στα Tάρταρα, που την είχαν
παρατήσει εκεί για να πεθάνει. Βγαίνοντας, αντίκρυσε μια απο τις μεγαλύτερες
μάχες της ιστορίας: Την αιώνια σφαγή. Η Xerthexea επιβίωσε ως πολεμίστρια.
Όποιος ερχοταν να την σκοτώσει, τον σκότωνε. Όποιος είχε κάτι που θα την
βοηθούσε στη μάχη, τον σκότωνε και του το έπαιρνε. Και αυτό κράτησε για πολλά
χρόνια, μέχρι που η Xerthexea δεν είχε χώρο στο καταφύγιό της να χαράζει
πόσους είχε σκοτώσει.

Γρήγορα οι Vulga κατάλαβαν τη δύναμή της στη μάχη, όταν αυτή αποφάσισε να
αφήσει το καταφύγιό της και να περιπλανηθεί. Την βρήκαν οι αρχηγοί των Vulga
και της πρότειναν να πολεμήσει μαζί τους, καθώς η αιώνια σφαγή τελείωνε, και
θα την αντάμειβαν με όποιον τρόπο αυτή ήθελε. Η Xerthexea τότε τους οδήγησε
στο καταφύγιό της και απαίτησε να την πληρώσουν με ένα διαμάντι για κάθε
χαρακιά που είχε κάνει στον τοίχο. Και οι Vulga, λέγεται, μπόρεσαν να μαζέψουν
αυτό το ποσό με μεγάλη δυσκολία. Έτσι, η Xerthexea στρατεύτηκε μαζί τους, στην
αέναή τους μάχη για καταστροφή: και ήταν το δικό της χέρι που σκότωσε τον
Αρχάγγελo Li Tithlamir.  


###  Tessok, the Fallen King

Στην πόλη της Derlantin, στην Oromil, κυβερνούσε κάποτε ο βασιλιάς Tessok. O
ιδιαίτερα φιλόδοξος αυτός βασιλιάς είχε ένα όραμα: να ενώσει όλες της
επιμέρους περιοχές της τότε Oromil κάτω από μία ενιαία εξουσία: τη δικιά του.
Ωστόσο, οι πόροι του δεν έφταναν για αυτό το σκοπό. Τότε ήταν που τον
επισκέφτηκε μια νύχτα η Xeurim, η οποία ήξερε εδώ και καιρό τις φιλοδοξίες
του.



Η Xeurim του πρόσφερε τα λεφτά και την επιρροή που ήθελε. Μπόρεσε να μισθώσει
μερικούς μικρότερους βασιλιάδες και μισθοφόρους, να σαγηνεύσει μερικούς
πεισματάρηδες, και εν τέλει μετά από τέσσερις νικηφόρες μάχες, ο Tessok
μπόρεσε να ενοποιήσει την Oromil. Όταν τελικά ήταν όλη η χώρα υπό τον έλεγχο
του, ήταν η στιγμή που η Xeurim τον παρακίνησε να κάνει ένα βήμα παραπάνω: Να
επιτεθεί στην τότε Kultaria. Ο Tessok αρνήθηκε με δυσφορία, γιατί παρόλο που ο
στρατός του ήταν δυνατός, δεν μπορούσε σε καμία περίπτωση να συγκριθεί με την
Kultaria, ενώ ο ίδιος ένιωθε ικανοποιημένος από τα κατορθωματά του.



Οργισμένη που ο Tessok της αρνήθηκε, η αρχόντισσα των δαιμόνων αποφάσισε να
τον εγκαταλείψει στη μοίρα του. Τότε ήταν που φάνηκε η ανικανότητά του:
Επαναστάσεις ξεκίνησαν στα νότια, οι μισθοφόροι ανεξαρτητοποιήθηκαν, η
Kultaria άρχισε να προελαύνει στα Erkenmoors, τσακίζοντας κάθε αντίσταση, ενώ
οι ευγενείς άρχισαν να συνωμοτούν εναντίον του. Μέσα σε ένα μήνα, ο Tessok
είχε συλληφθεί, έχοντας χάσει κάθε υποστήριξη, και εκτελέστηκε δημοσίως στην
πυρά.



Όμως, δεν μπόρεσαν να απαλλαγούν από αυτόν. Στα πιο σκοτεινά λημέρια της
αβύσσου, υπάρχει ακόμα ένας δαίμονας, καρβουνιασμένος, με την κορώνα ακόμα στο
κεφάλι του. Μια ύπαρξη που έχει χάσει πλήρως το παλιό της μεγαλείο, και
γυρεύει εκδίκηση από τη Xeurim. Οι λάθος αποφάσεις, οι ακατόρθωτες φιλοδοξίες
και το μίσος, συχνά οδηγούν στα λημέρια του στην Άβυσσο.

