---
date: 2022-12-21
author: sfakias
---
# Η φιλοσοφία των δρυίδων: το κοινό έδαφος και τα άκρα.

Οι έντεκα γνωστοί κύκλοι των δρυίδων έχουν ο καθένας τους τη δική τους ιδιαίτερη προσέγγιση πάνω στα ζητήματα της φύσης και πάνω σε διάφορα ηθικά ερωτήματα. Οι περισσότεροι βρίσκουν κοινό έδαφος σε κάποια, ενώ είναι κάποια άλλα που για αρκετούς αποτελούν ταμπού. Ο καλύτερος τρόπος για να παρουσιαστεί το εύρος αυτών των απόψεων είναι η απάντηση πάνω στα πιο κρίσημα ζητήματα της φυσικής ύπαρξης.

**Για τις σχέσεις τους με τους άλλους κύκλους.** Οι περισσότεροι προσπαθούν, ακόμα και αν δεν υπάρχει ιδιαίτερα μεγάλο κοινό έδαφος, να σέβονται και να αλληλοδιδάσκονται με τους υπόλοιπους κύκλους και να μην έρχονται σε σύγκρουση. Αυτό είναι συχνά εφικτό καθώς οι περισσότεροι κύκλοι δρουν σε διαφορετικές περιοχές και χώρες. Ωστόσο, υπάρχουν και ρήξεις, όπως για παράδειγμα οι Il'ghana που εχθρεύονται όσους έχουν καλές σχέσεις με πόλεις και χωριά ή οι Fismint που πιστεύουν πως κατέχουν δογματικά το απόλυτο δίκιο σε όλα τα θέματα.  

**    Για την μεταξύ του κύκλου ενότητα και συμφωνία. **Οι περισσότεροι
κύκλοι έχουν έντονη εσωτερική συνοχή, όπου οι γηραιότεροι και πιο έμπειροι
συνήθως αποτελούν το επίκεντρό τους και το σημείο αναφοράς. Ωστόσο, σε
περιπτώσεις όπως στους Smyt'th στους Il'ghana και στο Circle of the Moose δεν
είναι σπάνιο φαινόμενο θερμοκέφαλοι νεαροί η δογματικοί ασκητές που στα
πλαίσια του κύκλου δρουν αυτοτελώς και χαίρονται σιωπηλής ανοχής, ή καμιά φορά
και αποδοχής, ακόμα και όταν οι πράξεις τους είναι βεβιασμένες η άτοπες.
Πολλοί πιστεύουν πως τέτοιες αυθόρμητες ενέργειες είναι απόλυτα φυσικές και
εκφράζουν το ένστικτο τους, το οποίο είναι έκφραση των ίδιων των Πράξεων.  

**    Για την προσέγγιση τους ως προς την ύπαρξη και επέκταση των πολιτισμών.
**Αυτό το θέμα ίσως να αποτελεί την μεγαλύτερη κόκκινη γραμμή για τους
περισσότερους δρυίδες, και συχνά ευθύνεται για τις περισσότερες
αντιπαραθέσεις. Υπάρχουν όλες οι πιθανές απόψεις, από την ανοχή και συνεργασία
με χώρες και θεσμούς μέχρι τον ανοιχτό πόλεμο με την επεκτατικότητα ή ακόμα
και με την ύπαρξη αυτών. Ωστόσο, οι περισσότεροι κύκλοι συμφωνούν πως οι
πολιτισμοί υπάρχουν αλλά πρέπει να εμποδιστεί η ξέφρενη ανάπτυξή τους. Οι
κύκλοι που επιδιώκουν την περισσότερη συνεργασία με τον πολιτισμό είναι οι
Tearthis, οι Sylvanaya και το Circle of the Stag, ενώ αυτοί που έχουν ανοιχτά
ανακυρήξει πόλεμο σε αυτόν είναι οι Il'ghana και το Locust Blight.  

**    Για την εξημέρωση και χρήση κατοικίδιων ζώων. **Οι περισσότεροι κύκλοι
συμφωνούν ως προς την συνύπαρξη με ζώα συντροφιάς στο βαθμό που δεν υπάρχουν
σχέσεις εξουσίας και υπάρχει υπευθυνότητα, αλλά κάποιοι, όπως οι Il'ghana, το
βλέπουν σαν σκλαβιά και έκτρωμα του πολιτισμού.  

**    Για το κυνήγι και ψάρεμα θηραμάτων. **Αντίστοιχα, πολλοί βλέπουν το
κυνήγι σαν κομμάτι της τροφικής αλυσίδας που συμπληρώνει τον φυσικό κύκλο,
αλλα δεν είναι λίγοι αυτοί που βλέπουν τους εαυτούς τους σαν εξωτερικό
παράγοντα αυτής της διαδικασίας και αρνούνται να συμμετέχουν. Ωστόσο σχεδόν
όλοι αποδέχονται το κυνήγι για επιβίωση. Προφανώς, υπάρχει και το άλλο άκρο,
με τους Locust Blight να μην ενδιαφέρονται για κορεσμό ή για διατήρηση
ισορροπίας και ανάγουν το κυνήγι σαν αυτοσκοπό.  

**    Για την γεωργική καλλιέργεια της γης. **Ένα ζήτημα με μεγάλες
διαφωνίες, όπου αρκετοί πιστεύουν πως συνδέεται άμεσα με τη σχέση με τους
πολιτισμούς. Η ανοχή της καλλιέργειας της γης έρχεται συχνά μαζί με την ανοχή
σε πόλεις, χωριά κτλ. Από τους Tearthis και τους Fismint που βοηθούν γεωργούς
και καλλιέργειες, μέχρι τους Smyt'th και τους Locust Blight που τα
καταστρέφουν.  

**    Για την αθανασία. **Ένα εξίσου σημαντικό ζήτημα, που ωστόσο αποτελεί
πεδίο αντιπαράθεσης των ισχυρότερων και γηραιότερων δρυίδων και σαμάνων,
δέχεται πολλές ερμηνείες, από την αποδοχή του κύκλου της ζωής μέχρι την
αναζήτηση της απόλυτης σωματικής ολοκλήρωσης με ασκητισμό ή τελετές.
Σκληρότεροι υπέρμαχοι της πρώτης πλευράς είναι οι Fismint, το Circle of the
Stag και το Silver Pact, ενώ της δεύτερης οι Erle και οι Smyt'th.  

**    Για τους απέθαντους. **Για τη σφοδρή πλειοψηφία των δρυίδων, οι
απέθαντοι είναι ανάθεμα της φύσης και του κύκλου της και δεν έχουν λόγο
ύπαρξης. Ωστόσο, και εδώ υπάρχουν κάποιοι, όπως αρκετοί των Locust Blight, που
πιστεύουν πως οι απέθαντοι έχουν τις χρήσεις τους, έστω και σαν προσωρινοί
σύμμαχοι για την επίτευξη ενός στόχου.  

**    Για την βία. **Οι περισσότεροι κύκλοι δέχονται τη βία σαν αναπόσπαστο
κομμάτι της φύσης και σαν ένα ένστικτο, αλλά πολλοί θέτουν όρια στο πως, που
και πότε πρέπει να ασκείται. Και εδώ υπάρχει όλο το πιθανό εύρος, από τους
πασιφιστές Fismint που θα αποφύγουν μια συμπλοκή με κάθε μέσο, μέχρι τους Erle
που χρησιμοποιούν τη βία σαν αυτοσκοπό και σαν τρόπο να ξεχωρίζουν οι δυνατοί
από τους αδύναμους.  

