---
date: 2017-01-08
author: sfakias
---
# Ghost war: Year Zero

Οι θεοί που είχαν συμμαχίσει με την Auromia, όταν δημιούργησε το Ethereal
plane, είχαν πλέον ο καθένας το δικό του βασίλειο. Από αυτούς, είχαν επιβιώσει
τέσσερις: η Sumril, o Yast, o Voolthow και η Malahir. Αυτό που κανείς από
αυτούς δεν είχε προβλέψει, ωστόσο, ήταν η επιστροφή της. H ουσία της δεν είχε
χαθεί εντελώς κατά τη δημιουργία του Ethereal Plane, αλλά είχε διασκορπιστεί
στο χώρο. Σταδιακά μάζευε δυνάμεις, μέχρι που η πανίσχυρη οντότητά της
απέκτησε συνείδηση. H δυνατότητά της να επιδρά στο χώρο και η δύναμή της δεν
ήταν ίδια με παλιά, αλλά σίγουρα το μίσος της ήταν τεράστιο.



Όταν διαπίστωσε τι είχε συμβεί με τους υπηκόους της, την κατέκλυσε οργή. Πρώτα
επισκέφθηκε τον Voolthow, ο οποίος χρειάστηκε να επιστρατεύσει όλη του τη
διπλωματία για να μην τον εξαϋλώσει επιτόπου. Ο Voolthow ισχυρίστηκε πως ήταν
ο μόνος που είχε καταφέρει τόσο έντονα να προωθήσει τους στόχους που και η
ίδια η Auromia είχε, για να παρησφύσει στην Υλική Διάσταση και να την κάνει
διαφθείρει. Η Auromia πείστηκε για την ειλικρίνειά του, αλλά αποφάσισε να τον
χρησιμοποιήσει σαν ένα απλό υποτακτικό της προκειμένου να εκδκηθεί τους
άλλους. Την περίοδο εκείνη, πολλοί στην υλική διάσταση άρχισαν να ξυπνούν ή να
βλέπουν εφιάλτες στον ύπνο στους, καθώς η Auromia διείσδυσε ανενόχλητη στο
Dreamworld.



Σειρά είχε το Null Plane, όπου ο Yast έβλεπε τον ερχομό της Auromia πολύ
απόμακρα, καθώς δεν ήθελε καμία σχέση με τα γεγονότα στο Material Plane. H
ίδια θεώρησε πως δεν άξιζε τον κόπο να τον εκδικηθεί άμεσα, και αποφάσισε να
ασχοληθεί μαζί του στο τέλος. Επικεντρώθηκε στις άλλες δύο: την Sumril και την
Malahir. Αυτές οι δύο πολύ γρήγορα κατάλαβαν πως παρά τις διαφορετικές τους
προσεγγίσεις, αν δεν ένωναν τις δυνάμεις τους το τέλος τους θα ήταν γρήγορο.



Η Malahir κάλεσε τους Elemental Lords και τον Reszek να την βοηθήσουν να
απωθήσει την Auromia προτού εισβάλει στο Evergrowing Forest. Αυτοί βοήθησαν
όσο μπορούσαν, αλλά οι δυνάμεις τους ήταν περιορισμένες στο πεδίο της πέμπτης
διάστασης, και μόνο κάποιοι υπήκοοί τους μπόρεσαν να ενισχύσουν τις δυνάμεις
της. Η Auromia, με την παρουσία της, άρχισε να δημιουργεί αιθερικά πλάσματα,
τα οποία επιτίθονταν στις άμυνες του Evergrowing Forest και της Utopia.  

Για ένα διάστημα ενός μήνα, η άμυνα των δύο διαστάσεων βαστούσε καλά. H
Auromia δεν μπορούσε να μπει, και ο στρατός που υπερασπιζόταν το μέρος έμοιαζε
να αντέχει και είχε λίγες απώλειες. Αυτό, μέχρι τη στιγμή που ο Voolthow ήρθε
να την ενισχύσει. Αμέτρητες σκιές, φαντάσματα και ύπουλα πνεύματα και στοιχειά
στην υπηρεσία του όρμησαν να μπουν στο Evergrowing forest, όπου αντιμετώπισαν
ένα στρατό από fey που τους περίμενε. Τα fey είχαν πλεονέκτημα καθώς άρχισαν
με ξόρκια και ασημένια βέλη αρχικά, αλλά όταν τα φαντάσματα πλησίασαν, άρχισαν
να εξαϋλώνουν έναν έναν τους υπερασπιστές και να τους πιέζουν με τους αριθμούς
τους. H νοητική μαγεία της Auromia ήταν πολύ δύσκολο να αντιμετωπιστεί από
τους υπερασπιστές, καθώς ήταν σαν νερό που έσβηνε τη φωτιά. H φύση της και ο
τρόπος που αγνοούσε πολλά εμπόδια ήταν μοναδικός.  

Η Auromia διαπίστωσε τότε πως για να διαλύσει οριστικά το Forest, έπρεπε να
καταστρέψει το δέντρο που βρισκόταν στο κέντρο του, που ονομαζόταν Volrek, the
Sentinel. Ήταν το πρώτο πλάσμα της Malahir και είχε φτάσει τεράστιες
διαστάσεις, με αποτέλεσμα να αποτελεί πλέον το θεμέλιο του Plane. Ο στρατός
της Auromia προχωρούσε όλο και πιο βαθιά στο δάσος. Τότε η Malahir
επικαλέστηκε όλες τις Πράξεις, τους θεούς-πνεύματα της φύσης, να την
βοηθήσουν, κάτι που δεν είχε κανει ποτέ. Και ήταν τόσο μεγάλη η ανάγκη που
τους κάλεσε, που άφησαν κατά μέρος όλες τους τις αντιζηλίες και ήρθαν και οι
δεκαεπτά να πολεμίσουν πλάι πλάι: Από τη Berohath μέχρι τη Lastra και από το
Mormankar μέχρι τον B'tolen. Η μάχη ήταν σκληρή, και δύο από τους θεούς
πέθαναν κάτω από την πίεση της στρατιάς: Η Περηφάνια του Λιονταριού και το
Ποδοπάτημα του Βίσωνα. Ταυτόχρονα, η Αδηφαγία της Ακρίδας φυλακίστηκε.  

H Malahir διαπίστωσε πως ακόμα και έτσι, δεν μπορούσαν να κρατήσουν την
αντίπαλη στρατιά. Ο Drokasner με τη Lastra αιμορραγούσαν υπαρχηγούς του
Voolthow, ενώ η Crel'vach ήταν έτοιμη να υποκύψει στις νοητικές επιθέσεις της
Auromia, με τη Σκιά των Νεφών να είναι νεκρή. Τότε πήγε και άγγιξε τον
Sentinel, και απευθύνθηκε στο πνεύμα του.  
"Φίλε μου, δεν ξέρω αν είναι σοφό, αλλά υπάρχει ένας τρόπος να νικήσουμε αυτή
τη μάχη."  
Ο Sentinel άργησε να απαντήσει, και όταν το έκανε, όλο το plane φάνηκε να
τρέμει. Θρηνούσε για τα χιλιάδες πνεύματα που είχαν χαθεί. "Το ξέρω. Αλλά το
τίμημα είναι βαρύ."  
"Είμαι πρόθυμη να το πληρώσω." Είπε αυτή.  
"Τότε ας γίνει έτσι. Μην μετανιώνεις όμως, γιατί έτσι και αλλιώς αυτή η μέρα
είναι σκοτεινή."  
"Αντίο, φίλε μου."  

Εκείνη τη στιγμή, όλος ο φωτισμός στο πεδίο της μάχης άλλαξε. Γιατί η Malahir,
είχε μιμιθεί την Auromia και είχε διαλύσει την υπόστασή της, προκειμένου να
κάνει ένα ξόρκι αντίστοιχης δύναμης με την Auromia για τη δημιουργία νέας
διάστασης. Όμως, σε αντίθεση με αυτή, δεν είχε τόση δύναμη, και δεν ήθελε να
δημιουργήσει νέα διάσταση. Αντάυτού, μετέφερε εξ'ολοκλήρου ολόκληρο το
Evergrowing Forest στην Υλική Διάσταση. Ο Volrek αγκιστρώθηκε σε ένα σημείο
του χώρου στην επιφάνεια της Na'erk, και όλα τα πλάσματα και τα αντικείμενα
του Evergrowing Forest μεταφέρθηκαν εκεί, σε σχετική θέση ως προς τον Volrek.  

Όλοι οι θαμώνες του Evergrowing Forest συνέχισαν να μάχονται κανονικά, καθώς
ήταν στην υλική διάσταση όχι μόνο η Malahir είχε απόλυτη κυριαρχία, αλλά
ταυτόχρονα οι 4 Elemental Lords μπόρεσαν να κατέβουν να την βοηθήσουν. Όμως, ο
στρατός της Auromia είχε τραβηχτεί και αυτός στο Material Plane, και κάθε
πλάσμα ήταν μια αξιοθρήνητη εκδοχή της άυλης του μορφής, άγαρμπη και
δυσκίνητη. Μέσα σε λίγα λεπτά, όλος ο στρατός της Auromia εξολοθρέυτηκε σε μια
μοναδική επίδειξη της μαζεμένης δύναμης της φύσης. Το μέρος γέμισε πλυμμήρες,
καταιγίδες, πυρκαγιές, σεισμούς και κυκλώνες. Πολύ σύντομα η Auromia ήταν
παρελθόν.  

To Evergrοwing Forest ωστόσο έμεινε μετά τη μάχη στη Na'erk. Τα πνεύματα, τα
fey και οι θεοί περιπλανιούνταν άσκοπα στο δάσος, και όλα έμοιαζαν χωρίς
νόημα, μουντά, με το θάνατο της Malahir. Για ένα χρόνο, η φύση μαραινόταν και
πέθαινε, κανένα φυτό δεν άνθιζε και η φύση ήταν σε σταδιακή αποσύνθεση. Μόνο
οι προσπάθειες του Volrek μπορούσαν να κρατήσουν τη φύση από το να καταρρεύσει
χωρίς την Primordial.  

Και τότε, την επόμενη χρονιά, μετά από έναν από τους πιο σκληρούς χειμώνες που
είχε γνωρίσει η Na'erk, εμφανίστηκε η Malahir μετενσαρκωμένη. Με τον ερχομό
της άνοιξης, κατάφερε να αντιστρέψει το ξόρκι, με αποτέλεσμα το Evergrowing
Forest και όλοι οι θαμώνες του να επιστρέψουν στο Ethereal Plane και ο κύκλος
της φύσης να επανέλθει στους κανονικούς του ρυθμούς.  

Ωστόσο μια φυλή από fey και κάποια άλλα μοναδικά πλάσματα, από την περιέργειά
τους να εξερευνήσουν τον κόσμο, είχαν βγεί μέσα σε αυτό τον χρόνο έξω από τα
όρια του δάσους. Τα fey αυτά δεν γύρισαν πίσω εκείνη την άνοιξη, και απέκτησαν
μόνιμη σάρκα και οστά, και ονομάστηκαν Gnomes. Τα υπόλοιπα πλάσματα πήραν και
αυτά μόνιμα υλική μορφή, και μπορούν να απαντηθούν σε διάφορες περιοχές της
Na'erk: Μονόκεροι, πήγασοι, κινούμενα δέντρα (Krel), σάτυροι και πολλά άλλα.  

Όσο για το δάσους, πλέον ονομάζεται Blackwood και είναι στα σύνορα μεταξύ
Overthart και Allwick. Οι λιγοστοί ταξιδιώτες που έχουν περάσει από κει έχουν
δει ότι έχει μείνει από τις υλικές μορφές των θαμώνων που γύρισαν: Μαύρα
ξεραμμένα δέντρα και φυτά, άπειρους σκελετούς, και την αποσύνθεση παντού γύρω.
Φήμες που κάνουν λόγο για απέθαντους που πλανιούνται ακόμα εκεί και για
μοναδικά εξωτικά πλάσματα και Πράξεις που περιδιαβαίνουν εκεί δεν έχουν
εξακριβωθεί.

