---
date: 2018-06-23
author: sfakias
---
# Hordes of Tartara: the Vulga and Erevi

Όταν η προσπάθεια του Amehan να καταστρέψει τις ψυχές με τη Στύγα απέτυχε,
αναγκάστηκε να καταφύγει σε άλλα μέσα. Έπρεπε να προσαρμοστεί σε μια
πραγματικότητα που όχι μόνο οι περισσότεροι θεοί ήταν εναντίον του, αλλά ακόμα
περισσότερο η άμεση παρέμβασή του στην υλική διάσταση θα είχε μικρή επιτυχία
και ολέθριες συνέπειες και για τον ίδιο. Έτσι έπρεπε να ξεκινήσει από την
αρχή.  


Κρυμμένος βαθιά στα Τάρταρα, ετοιμαζόταν να εκδικηθεί. Ανάμεσα στις δυνάμεις
του συγκαταλέγονταν αρκετοί τιτάνες, τεράστια αρχέγονα πλάσματα με πολλές
δυνάμεις, αλλά δεν ήταν αρκετά για να κάνει την κίνησή του. Μπόρεσε να βρεί
έναν τρόπο με τον οποίο θα δημιουργούσε μέσω της Στύγας μια πύλη για την Υλική
Διάσταση, αλλά ακόμα και τότε οι δυνάμεις του δεν ήταν αρκετές για να
πραγματοποιήσει μια εισβολή.  


Τότε όμως ξεκίνησε ο πόλεμος μεταξύ των δαιμόνων και των διαβόλων στα ανώτερα
επίπεδα των Ταρτάρων: H Αιώνια Σφαγή. Το αίμα έπεφτε σαν άπειροι κατακόκκινοι
καταρράκτες στους γκρεμούς, τις ράμπες και τα χάσματα και έφτανε στα κατώτερα
επίπεδα των Ταρτάρων. Ο Amehan διαπίστωσε γρήγορα ότι το αίμα αυτό, καθώς και
τα πτώματα των νεκρών, είχαν μια διόλου ευκαταφρόνητη δύναμη: αποτελούνταν από
ψυχές που είχαν διαφθαρεί σε τεράστιο βαθμό από την αντιπαράθεση και τη
σύγκρουση, και στα Τάρταρα κάθε ψυχή του άνηκε δικαιωματικά και μπορούσε να
την διαμορφώσει όπως ήθελε.  


Έτσι ο Amehan και οι τιτάνες του έπιασαν δουλειά, και άρχισαν να σμιλεύουν τα
υπολείματα της μάχης σε μια φρικιαστική και αιμοδιψή στρατιά: τα πρώτα Vulga,
φτιαγμένα από τα ίδια του τα χέρια, και τα Έρεβη, που τους δημιούργησαν οι
Τιτάνες, με τον καθένα να δίνει τη δική του ιδιαίτερη προσέγγιση της βίας, της
διαφθοράς και της καταστροφής στους πολεμιστές του. Και μέχρι να τελειώσει η
Αιώνια Σφαγή, ο στρατός τους ήταν έτοιμος.  


Οι ορδές του Amehan και των Τιτάνων άνοιξαν ένα τεράστιο χάσμα στη γη και
επιτέθηκαν στην Υλική διάσταση από το σημείο που είναι σήμερα το Paraselt. Η
εισβολή του Amehan έλαβε χώρα το έτος -1275 και ονομάστικε The Eruption. Με
μια τεράστια έκρηξη ηφαιστείου, τα Vulga και τα Έρεβη ξεχύθηκαν από τα βουνά
προς τα ανατολικά και τα δυτικά και άρχισαν να σπέρνουν την καταστροφή στο
διάβα τους. Ταυτόχρονα, η λάβα, τα πετρώματα και η στάχτη άρχισαν να
ερημοποιούν τεράστιες περιοχές δασών.  


Τα βασίλεια στην υλική διάσταση πιάστηκαν απροετοίμαστα. Το αρχαίο βασίλειο
του Aldaron καταστράφηκε ολοσχερώς, και η πρωτεύουσά του Kilmahara καλύφθηκε
από τη στάχτη και την ηφαιστειογενή τέφρα. Οι ψυχές των νεκρών κλάπηκαν από
τους τιτάνες και τα Vulga, και τις έστειλαν στα Τάρταρα για να δημιουργήσουν
νέους πολεμιστές. Η προέλασή τους συνεχίστηκε, όμως η Πύλη από τα Τάρταρα
έκλεισε όταν η λάβα στερεοποιήθηκε στο Ηφαίστειο. Η ανατροφοδοσία του στρατού
του Amehan κατέστη αδύνατη, και όταν εμφανίστηκαν οι άγγελοι Li Tithlamir και
Lo Ukmasid από το Fortress of the Just, δόθηκε μια σκληρή μάχη στο Rammok, μια
μάχη που συμμετείχαν τρεις χώρες ανθρώπων και το βασίλειο των κενταύρων για να
σταματήσουν την προέλαση των δαιμόνων, η οποία ερημοποίησε την περιοχή με τα
ξόρκια που χρησιμοποιήθηκαν σε αυτή.  


Εν τέλη, μετά από πολλές θυσίες ανθρώπων και κενταύρων, καθώς και του Li
Tithlamir, οι Vulga ηττήθηκαν. Από τους οκτώ τιτάνες που ηγούνταν της
στρατιάς, μόνο τρεις μπόρεσαν να δραπετεύσουν και να επιβιώσουν, και κρύφτηκαν
σε απόμακρα σημεία στη Naerk. Όσο για τον Amehan, κατάλαβε μετά την ήττα του
πως ο μόνος τρόπος για να μπορέσει να αποκτήσει ξανά δύναμη θα ήταν να κλέβει
τις ψυχές των νεκρών. Έτσι, έχει δημιουργήσει πολλά ξόρκια με τα οποία
προσπαθεί να πάρει τις ψυχές των νεκρών και να τις επιστρατεύσει στις ορδές
του σαν Vulga. Πολλά από αυτά τα χρησιμοποιούν οι λιγοστοί πιστοί του στην
υλική διάσταση για να του στέλνουν τις ψυχές των θυμάτων τους, εισπράττοντας
οργή από τους περισσότερους θεούς και θνητούς.

