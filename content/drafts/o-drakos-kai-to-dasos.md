---
date: 2022-01-09
author: kyriakos
---
# Ο Δράκος και το Δάσος

Τα πρώτα χρόνια που ο Droghor ανέλαβε την ηγεσία της τήρησης του Dragonpact,
δεν αντιμετώπισε πολλές δυσκολίες, σε λίγες περιπτώσεις έσπασε το Dragonpact
και στο τέλος το αποτέλεσμα της παρέμβασής του ήταν αρκετό για να μείνουν όλοι
ικανοποιημένοι αλλά και να είναι δίκαιες οι ποινές και οι αμοιβές που
δινόντουσαν, τουλάχιστον σύμφωνα με τα κριτήρια του ίδιου.

Τότε ήταν που μέσα σε χρόνια που μετράς στα δάχτυλα του χεριού σου, στο
Oventhart γίνανε τα αδιανόητα. Ο Borgol έκαψε το Whitecross, το ίδιο το
βασίλειο του Ovethart για άγνωστες αιτίες πήρε την περιοχή του Seriul και η
αγέλη των Tearthys σκότωσε τον Gelbordar, την Gelbra και έταξε την περιοχή στο
νεογέννητό της τελευταίας.

Ήταν σαν ξαφνικά να τρελάθηκαν όλοι και να αρχίσανε να κάνουν ότι θέλουνε, δεν
πήγαινε άλλο. Με συνοδεία δέκα δράκων ταξίδεψε βόρεια, ανάγκασε το Oventhart
να πληρώσει τον Seriul για την ζημιά που του προκάλεσε και να φύγει από την
περιοχή, έβαλε τον Borgol να πληρώσει στο Whitecross όσο υπολογιζότανε πως
ήταν οι ζημιές που προκάλεσε και άλλα τόσα, ενώ απείλησε πως θα τον σκοτώσει
αν καταπατήσει το Dragonpact ξανά και τέλος πήγε προσωπικά στο Melario, το
δάσος που κατοικεί ο δρυΐδης Oliven ο αρχηγός της αγέλης των Tearthys.



Καθώς πετούσε πάνω από το Melario, είδε σε ένα ξέφωτο το γέρικο halfling να
κάθεται πάνω στη ρίζα ενός δέντρου, σαν να τον περιμένει. Προσγειώθηκε μπροστά
του με ένα βλέμμα που απαιτούσε εξηγήσεις.



\- Μου είπε ο άνεμος για την παρέλαση που κάνουν οι δράκοι και φαντάστηκα πως
θα ερχόσουν, είπε ο Oliven. Και τώρα που είσαι εδώ βλέπω την ειρωνεία.

\- Ποια...

\- Ένα gnome και ένα halfling τόσο μικροί που ένας άνθρωπος θα μας κοίταζε από
ψηλά, είπε διακόπτοντας.

\- Δεν...

\- Ή ένας δράκος και ένα δέντρο τόσο πελώριοι που ένας γίγαντας θα έμοιαζε
μυρμήγκι μπροστά μας, είπε διακόπτοντας ξανά.

\- Τι είναι αυτά που λες; Εγώ ήρθα εδώ για να σου ανακοινώσω την τιμωρία σού,
απάντησε ο Droghor μη ενδιαφερόμενος για τις αμπελοφιλοσοφίες του δρυΐδη.

\- Αυτό που θέλω να πω είναι πως ο υπάρχουν πολλές διαφορετικές ορθές οπτικές
γωνίες και πριν βιαστείς να βγάλεις συμπεράσματα και τιμωρίες πρέπει πρώτα να
τις εξετάσεις όλες.

\- Σκότωσες τον Gelbordar και την κόρη του ενώ δεν είχες καμιά δουλειά μες την
περιοχή του και τώρα ο εγγονός του που καλά καλά δεν έχει βγει από το αβγό του
θέλει να διαφεντεύσει σε όλη αυτή την περιοχή, ξεχνάω κάτι;

\- Ναι, ότι ο Gelbodar σκότωνε την φύση στην ίδια του την περιοχή και αν δεν
σε νοιάζει αυτό νομίζω πως ήρθε η ώρα να φεύγεις, μη ξεχνάς πως είσαι
φιλοξενούμενος εδώ, είπε το halfling και ξαφνικά ήταν σαν όλα τα δέντρα να
γύρισαν να κοιτάξουν άγρια προς το gnome.



Ο Droghor χτύπησε τα φτερά του στον αέρα και πήρε λίγα μέτρα ύψος καθώς το
σώμα του περιτυλίχτηκε από φλόγες, "ίσως να μετατρέψω το πολύτιμο δάσος σου σε
στάχτη να είναι κατάλληλη τιμωρία".

