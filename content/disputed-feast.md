---
date: 2016-09-26
author: sfakias
---
# Disputed Feast

Στις νότιες πεδιάδες της Oromil, έπειτα από μια ασυνήθιστη ξηρασία το έτος
4751, η φύση ζοριζόταν. Το χορτάρι ήταν σχεδόν ανύπαρκτο στις άλλοτε
καταπράσινες κοιλάδες, το νερό περιορισμένο σε λίγες οάσεις και η ζέστη
ανυπόφορη. Σε ένα λάκκο είχαν πεθάνει δέκα βουβάλια από ένα κοπάδι, που είχαν
μαζευτεί στη σκιά ενός ξεραμένου βούρκου, προσπαθώντας να ρουφήξουν τις
τελευταίες σταγόνες νερού. Στο σημείο αυτό, βρέθηκαν δύο πεινασμένοι και
διψασμένοι δράκοι. Αυτοί ήταν η Akerosoth και ο Haldisoir, γαλάζια (blue) και
ορειχάλκινος (brass) αντίστοιχα.  
O Haldisoir αποτελούσε έναν από τους πιο γνωστούς δράκους στα ανατολικά. Αν
και σίγουρα όχι ο μεγαλύτερος, ζούσε στα όρια του πολιτισμού και αντίστοιχα
είχε λίγο σεβασμό στο Dragonpact. Θεωρούσε τον εαυτό του πολύ σημαντικό και
δυνατό για να περιορίζεται από τους νόμους του, και η μόνη εξαίρεση σε αυτό
μάλλον ήταν ότι είχε δεκτεί τον Droghor για μαθητή του, διδάσκοντάς του
απόκρυφες δρακονικές τέχνες, που ακόμα και αυτό το πιθανότερο ήταν επειδή
βαριόταν στη μοναξιά του και ήθελε παρέα από κάποιον που καταλάβαινε το δρόμο
της φωτιάς.  
Η Akerosoth αντίθετα, αν και μικρότερος δράκος, τηρούσε το Dragonpact κατά
γράμμα. Είχε μεγάλο σεβασμό στις αξίες του, και πίστευε πως ήταν ο μόνος
τρόπος που μπορούσε να αποτρέψει ένα λουτρό αίματος μεταξύ των δράκων και των
ανθρωποειδών. Είχε επιλέξει την απομόνωση από επιλογή, παρόλο που ίσως σε
μερικές περιοχές να μην την έβλεπαν τόσο εχθρικά. Ο βασικός λόγος ήταν ότι
είχε μια αποστολή υπερβολικά σημαντική: είχε αναλάβει να προστατεύει ένα από
τα τέσσερα Solarium rings, και το καθήκον αυτό το είχε αναλάβει πολύ σοβαρά.  
Όταν συναντήθηκαν οι δύο δράκοι, ήταν η περίοδος που η Akerosoth ήταν έγγυος.
Όχι μόνο είχε άμεση ανάγκη από φαΐ, αλλά και σύμφωνα με το Dragonpact, η
περιοχή ήταν δική της από κάθε άποψη. O Haldisoir φάνηκε να το αγνοεί εντελώς
αυτό, και μιας και ήταν μεγαλύτερος και πιο δυνατός, απαίτησε όλο το φαΐ, και
η Akerosoth στην κατάστασή της δεν μπορούσε να αρνηθεί ή να τον πολεμήσει.
Αρκέστηκε στο να επικοινωνήσει με το Dragonpact, ώστε να λυθεί μια και καλή το
ζήτημα, που τελικά δεν αφορούσε ένα γεύμα αλλά έναν εγωιστή δράκο.  
To Dragonpact απάντησε, στέλνοντας τους Pactkeepers για να διευθετήσουν το
ζήτημα. Ωστόσο, η κατάσταση προχώρησε λίγο απροσδόκητα. Οι Pactkeepers που
στάλθηκαν εκεί σκοτώθηκαν ανεξήγητα, ενώ αντίθετα μια τοπική αίρεση των
Bloodscale πήρε τα ηνία. Η κατάσταση τράβηξε σχεδόν 25 χρόνια, όπου ταυτόχρονα
ο Haldisoir κατέληξε λόγω ανωτέρας βίας να συνεργάζεται στενά με αυτούς. Η
κατάσταση αυτή δημιούργησε αρκετό χάος στην κοιλάδα, και ενισχύθηκε από τη
μάχη στην Fellgaunt, μέχρι λυθεί το ζήτημα από την Band of Blood and Brimstone
το έτος 4776.

