---
date: 2018-12-04
author: sfakias
---
# Honor and Justice: The Order of Laerion

To ταγμα του Laerion, γνωστο και ως Luminous Order, πρωτοεμφανίστηκε στα Green
Hills όταν άρχισαν οι επιθέσεις των goblins από το Paraselt, το έτος 3125.
Συγκροτήθηκε αρχικά στην Dargonast, όπου και το ασπάστηκε μεγάλο κομμάτι του
πληθυσμού της πόλης. Αργότερα, επεκτάθηκε και σε άλλες πόλεις, όπως στην
Ostrabit, όπου εκεί μεταφέρθηκε και η ανώτατη αρχή του ιερατείου και του
τάγματος.



Δεν πέρασαν πολλοί μήνες, όταν εμφανίστηκε μια σημαντική διχογνωμία ανάμεσα
στους πιστούς, που έμελλε να είναι καθοριστική. Με τις πρώτες επιθέσεις των
goblin να έχουν αποκρουστεί επιτυχώς, υπήρχε διαφωνία ως προς το ποια θα
έπρεπε να είναι τα επόμενα βήματα του τάγματος.



Η πρώτη άποψη, κυρίως από ιερείς και ηλικιωμένους, έλεγε πως έπρεπε να
αφοσιωθούν στην βελτίωση της κατάστασης στους Πράσινους Λόφους: Την πάταξη της
διαφθοράς, τη βελτίωση του συστήματος δικαιοσύνης, και την ανοικοδόμηση και
ανάπτυξη του βασιλείου και των οχυρώσεων. Η δεύτερη άποψη, που την ασπάστηκαν
νεαρότεροι, καθώς και διάφοροι που είχαν χάσει τους δικούς τους και τις
περιουσίες τους, έλεγε να προχωρήσουν σε εκστρατεία στο Paraselt.



Οι διαφωνία αυτή έμελλε να μην μπορεί να γεφυρωθεί, παρά τις διάφορες
συναντήσεις και συζητήσεις. Έτσι, δημιουργήθηκε ένα δεύτερο τάγμα, το Luminous
Sword, το οποίο άρχισε να στρατολογεί στρατιώτες και χωρικούς και μεταφέρθηκε
στη μεθόριο. Άρχισαν να ανακαταλαμβάνουν νέες περιοχές από τα goblin στα νότια
των Green Hills, και με την βοήθεια του Luminous Order, οι περιοχές αυτές
επανδρώθηκαν, οχυρώθηκαν και δημιουργήθηκε ακριτικός στρατός που εγκαταστάθηκε
μόνιμα εκεί. Tο Luminous Order, σε συμφωνία με το βασιλιά, φρόντισε για τη
φοροελάφρυνση αυτών των περιοχών, και το δίκαιο μοίρασμα της γης. Οι
πολεμιστές του τάγματος κατέλαβαν όλη τη δυτική όχθη του Roaring Strait, και
σταμάτησαν μόλις στους πρώτους λόφους του Paraselt.



Το Luminous Sword, στη συνέχεια, επεκτάθηκε και αλλού. Ιδιαίτερη απήχηση είχε
στο Sunshine: και αυτό γιατί, οι ιππότες εκεί απέκτησαν πρόσβαση σε δρακόμορφα
υποζύγια, τα οποία πετούσαν, έπειτα από σύμφωνη γνώμη του Nentha και του
Dragonpact. Με τα ιπτάμενα τους υποζύγια, άρχισαν να περιπολούν τα νησιά και
το Misty Sea, πατάσσοντας ληστές, πειρατές, εγκληματίες, καθώς και τα gnoll
στα ανατολικά του Karrokh.



Το Luminous Sword, ωστόσο, δεν έμελλε να αναπτυχθεί και να μαζικοποιηθεί
ιδιαίτερα σε άλλες περιοχές. Σήμερα, υπάρχουν αρχηγεία σε δύο ακόμα περιοχές:
Στην Imtaria και στο βόρειο Zolkar. Είναι χαρακτηριστικό όμως ότι η Imtaria
θεωρεί το Luminous Sword υπερβολικούς φανατικούς που δημιουργούν προβλήματα
από εκεί που δεν υπάρχουν, ενώ τους χρεώνει ακόμα και την ήττα στην πρόσφατη
εκστρατεία στο Paraselt, όπου είχαν ασήμαντο μερίδιο ευθύνης, δεδομένου του
ότι αριθμούσαν διακόσιους πολεμιστές, οι οποίοι και θυσιάστηκαν στην
πλειοψηφία τους για να υποχωρήσουν τα άλλα τάγματα με ασφάλεια. Έκτοτε,
υπάρχει έντονη κόντρα στην Palaurim για αυτά τα ζητήματα.

