---
date: 2021-05-19
author: kyriakos
---
# Οι Περιπέτειες του Ashiro: Σύνοψη

Ο Ashiro γεννήθηκε στη διάρκεια του Μεγάλου Πολέμου του Βορρά. Έχοντας βιώσει
τις συνέπιες του πολέμου τον μίσησε και προσπάθησε να  κάνει ότι περνούσε από
το χέρι του για να σταματήσει αυτόν και κάθε άλλο πόλεμο, πιστεύοντας ότι αν
γίνει αρκετά ισχυρός θα μπορέσει να βάλει ένα τέλος. Όντως, πριν ακόμα
ενηλικιωθεί ήταν δυνατός, έξυπνος, επιδέξιος, όπως και ικανότατος πολεμιστής,
μάγος και ρήτορας, καταφέρνοντας εν' μία νυκτί να αποδείξει σε όλους όσους
ήθελαν να συνεχιστεί ο πόλεμος πως θα έπρεπε πρώτα να τα βάλει μαζί του και
πως αυτό θα ήταν μάταιο. Κατάφερε έτσι να ενώσει όλους όσους πολεμούσαν μαζί
σε ένα βασίλειο, το  Oventhart, και αποτέλεσε παράγοντας σταθερότητας για αυτό
(χαρακτηριστικό είναι πως ενώ για μια χιλιετία, όλα ήταν καλά στο βασίλειο,
μετά την εξαφάνισή του το Oventhart άρχισε να εμφανίζει αμέτρητα προβλήματα
και οριακά να καταρρέει).

Όντας λοιπόν, μία από τις πιο εμβληματικές προσωπικότητες στη Na'erk, αν όχι η
πιο εμβληματική, πριν ακόμα φτάσει στο απόγειο της δύναμής και των ικανοτήτων
του, ήρθε ο Πόλεμος του Χειμώνα. Πόλεμος σαν κανένα άλλο, στον οποίο και
γνώρισε για πρώτη φορά μια σειρά από θεότητες, από τον Yerastu μέχρι τον
Sergonial. Το συμπέρασμα που έβγαλε ήταν ότι οι θεοί βλέπουν τους θνητούς σαν
πιόνια με ρόλο να αλληλοσφάζονται για χάρη των θεών και των όποιων διαμαχών
έχουν την εκάστοτε στιγμή. Αποτέλεσμα ήταν να μισήσει τους θεούς, με εξαίρεση
ίσως τις πράξεις και όντως κατάφερε άλλη μια φορά να αποδείξει πως είχε δίκιο
και πως οι θνητοί είναι παραπάνω από αυτό, όταν μόνο αυτός και τρείς
συμπολεμιστές του κατάφεραν να ανατρέψουν την εξέλιξη του πολέμου και να τον
τελειώσουν όπως ήθελαν αυτοί αψηφώντας την βούληση των θεών. Για άλλη μια φορά
λοιπόν όλος ο κόσμος μίλαγε για τις ικανότητες του Ashiro με διαφορά πως αυτήν
την φορά δεν μίλαγαν μόνο θνητοί.

Ο Ashiro χρησιμοποίησε λοιπόν το όνομα που είχε φτιάξει για τον εαυτό του,
ικανό πλέον να τρομάξει ολόκληρα έθνη, για να βελτιώσει τον κόσμο ολόκληρο,
φέρνοντας έτσι την χρυσή εποχή της Na'erk.

Αφορμή για να τελειώσει αυτή, ήταν το Omni-verse Tower Incident. Τα Malgyra
διασκορπίστηκαν στον εξωτερικό κύκλο του Στοιχειακού Δακτυλίου, έξω από τον
έλεγχο των Αρχόντων, οδηγώντας τους σε πόλεμο μεταξύ τους, πράγμα που έγινε
αντιληπτό στην υλική διάσταση από το πρώτο δευτερόλεπτο. Ο Ashiro αν και
μισούσε όταν οι θεοί αξιοποιούσαν τους θνητούς για να λήξουν τις διαμάχες
τους, μπορούσε εύκολα να καταλάβει τις συνέπειες που θα είχε να τις λήξουν
μόνοι τους και δεν μπορούσε να το αφήσει να συμβεί αυτό. Γνώριζε όμως, πως δεν
ήταν αρκετός για να τα βάλει μαζί τους και να τους επιβάλλει να σταματήσουν
τον πόλεμο, όπως έκανε σε όλους τους άλλους πολέμους, καθώς η δύναμή τους ήταν
ισχυρότερη από κάθε άλλη, ακόμα και των υπόλοιπων θεών. Ο Ashiro όμως, βρήκε
την λύση, εξαπάτησε τους Στοιχειακούς Άρχοντες, μάζεψε όλα τα Malgyra και
έγινε έστω για μια στιγμή ο Απόλυτος μέσα στο Δακτύλιο. Την επόμενη στιγμή
Malgyra ήταν στη θέση τους, στην κατοχή των αντίστοιχων Αρχόντων και αυτοί για
άλλη μια φορά ήταν ανούσιο να πολεμάνε μεταξύ τους. Ο Ashiro μπόρεσε να
επιβληθεί στους θεούς ή τουλάχιστον έτσι νόμιζε.

Ολόκληρη η ύπαρξη ήταν χαρούμενη με την εξέλιξη, αυτό νόμιζε ο Ashiro πως ήταν
αρκετό να τον κρατήσει στην ζωή, αλλά οι υπολογισμοί του είχαν δύο λάθη.
Νόμιζε πως επειδή οι περισσότεροι θεοί ήταν ευχαριστημένοι με το τέλος του
πολέμου, θα τον υπερασπιζόντουσαν απέναντι στην οργή των Αρχόντων και ότι ένας
Άρχοντας δεν θα τα έβαζε με όλους τους υπόλοιπους θεούς μαζί. Αλλά δεν
υπολόγισε πως η ύπαρξη ενός θνητού, που έστω και για μια στιγμή, ήταν ικανός
να υποτάξει τους ισχυρότερους θεούς, είναι μία ύπαρξη που σχεδόν κανένας θεός
δεν θα υπερασπιζόταν. Δεν υπολόγισε επίσης, ότι οι Άρχοντες, μη μπορώντας να
ανεχτούν ότι ένας θνητός μπλέχτηκε στις υποθέσεις τους με τέτοιο τρόπο, τον
μίσησαν τόσο πολύ που ήταν πρόθυμοι να βάλουν τις διαφορές τους στην άκρη για
να τον βγάλουν από την μέση. Ένωσαν τις δυνάμεις τους και φτιάξανε ένα
κολοσσιαίο στοιχειακό ασύλληπτης δύναμης, που το στείλανε στην υλική διάσταση
να σκοτώσει τον Ashiro.

Η δύναμη του Απόλυτου Στοιχειακού (που ονομάστηκε Οργή των Θεών) ήταν τέτοια
που, μονάχα με την ύπαρξή του στην υλική διάσταση, έφερνε αδιανόητες
καταστροφές στην Na'erk. Ο Ashiro ήταν πρόθυμος να δώσει την ζωή του για να
σώσει τον κόσμο, αλλά αυτό δεν θα άλλαζε κάτι, το στοιχειακό δεν θα
εξαφανιζόταν δια μαγείας μόλις έπεφτε ο Ashiro νεκρός, απλά θα περιπλανιόταν
άσκοπα στον πλανήτη μέχρι να διαλυθεί ολοσχερώς. Ο Ashiro κατάλαβε πως μόνο
μία λύση υπήρχε. Πέντε σύμμαχοί του, τον βοήθησαν με μία τελετή, για να φύγει
από την Na'erk, στην πιο απόμακρη γωνιά του Astral Plane, ποτέ για να μη
ξαναγυρίσει. Μόλις έφτασε έκλεισε τα μάτια του, έτοιμος να φύγει από την ζωή
και να αναπαυθεί στο Evergrowing Forrest, αλλά δεν ήταν γραφτό να τον αφήσουν
οι Στοιχειακοί Άρχοντες να αναπαυτεί έτσι εύκολα. Σφραγίσανε την περιοχή και
τον κάνανε αθάνατο αναγκασμένο να πολεμάει αιώνια μια μάχη που δεν θα μπορέσει
ποτέ να νικήσει.

Μετά από όλα αυτά ο Ashiro, το ξωτικό που τα έβαλε με τους θεούς, κατέληξε
αιώνια κυνηγημένος από την οργή τους.

