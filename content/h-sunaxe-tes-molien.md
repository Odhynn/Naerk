---
title: "H Σύναξη της Molien"
date: 2018-10-27
author: sfakias
---

Στην αχαρτογράφητη περιοχή ανάμεσα στο Firindel και το Krelien, βρίσκεται η
λίμνη Molien, άγνωστη στους περισσότερους. Στις όχθες της, έμελλε να
πραγματοποιηθεί η πρώτη Σύναξη των Δρυίδων του Edhelwood, γνωστοί και ως
Sylvanaya, το έτος 27. Δεν είχε περάσει πολύς καιρός από το Ghost War, και στο
Edhelwood είχαν εγκατασταθεί για πρώτη φορά νύμφες, κένταυροι και σάτυροι. Η
πρώτη συνάντηση είχε περισσότερο χαρακτήρα συμφιλίωσης και διαχείρησης των
επιμέρους περιοχών, όμως σύντομα καταπιάστηκε με πολύ σημαντικά ζητήματα.



Αυτά είχαν να κάνουν με τη δρυιδική μαγεία, με τον τρόπο που κάποια μαγικά
αποτελέσματα ξέφευγαν του ελέγχου εντός του δάσους, καθώς και με το πως η
μαγεία των Elvehnans της αρχαίας εποχής μπορούσε να χρησιμοποιηθεί παραγωγικά.
Ορίστηκαν ιερά άλση, τα οποία έπρεπε να παραμείνουν απόκρυφα, λόγω των
πανίσχυρων μαγικών που λάμβαναν χώρα εκεί. Σύντομα, οι δρυίδες ανακάλυψαν ένα
μοναδικό γεγονός: Ο λόγος που τα μαγικά αποτελέσματα παραμορφωνόντουσαν και
ξέφευγαν κάθε ελέγχου, ήταν γιατί σε συγκεκριμένα σημεία, υπήρχαν τεράστια
δέντρα του Volrek, τα Rezal, τα οποία από την εποχή των Elvehnans
επικοινωνούσαν με τα Ley Lines της Tarov στο υπέδαφος, καθώς οι ρίζες τους
έφταναν πολύ βαθιά στο έδαφος.



Μόλις το συνειδητοποίησαν, αποφάσισαν να περιφρουρήσουν αυτή την ανακάλυψη.
Έτσι, ορίστηκαν φύλακες κάθε τέτοιου δέντρου, που ονομάστηκαν Vel Rezal.
Ταυτόχρονα, οι δρυίδες επέβαλαν στα ξωτικά και τα πλάσματα του δάσους να
περιορίσουν τις τηλεμεταφορές τους σε αρκετή απόσταση από τα Rezal, και μόνο
οι Vel Rezal απέκτησαν το δικαίωμα της απεριόριστης χρήσης μαγείας εντός αυτών
των περιοχών. Συνολικά, χαρτογραφήθηκαν 34 Rezal στο Edhelwood και ορίστικε
ίσος αριθμός από φύλακες, ενώ ο καθένας κάλεσε για βοήθεια διάφορους φίλους
και γνωστούς.



Έκτοτε, η Σύναξη των Sylvanaya παίρνει πολύ σοβαρά τη φύλαξη των δέντρων. Κάθε
ξωτικό το οποίο εισέρχεται σε ιερή περιοχή, είτε άθελά του είτε επίτηδες, έχει
την επιλογή είτε να αφιερώσει την υπόλοιπη ζωή του στην υπηρεσία του Vel
Rezal, είτε διαγράφεται όλη η μνήμη του από το συμβάν, πίνοντας νερό από τη
Molien. Αυτός ήταν και ο λόγος για τον οποίο η Σύναξη συμφώνησε να βοηθήσει τα
ξωτικά του δάσους απέναντι στην εισβολή του Hithlwin στα νοτιοανατολικά. Η
πιθανότητα άγνωστοι να εισέλθουν στο δάσος και πάνω στην λαχτάρα τους για
δύναμη να χρησιμοποιήσουν τη δύναμη των δέντρων ή να τα βανδαλίσουν ήταν κάτι
που ένωσε όλους τους δρυίδες και τα πλάσματα του δάσους. Έκτοτε, υπάρχει
μόνιμα μια δύναμη των Sylvanaya στα κάστρα του Vel Khara και του Vel Nozhiel,
ενώ τα φυσικά εμπόδια που έχουν δημιουργηθεί σε περίπτωση εισβολής
περιλαμβάνουν όλο το νότιο κομμάτι του δάσους.

