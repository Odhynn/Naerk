---
title: "Wolfkeep: Castle of the Lycanthropes"
date: 2020-09-28
author: sfakias
---

Το έτος 4753, ένας ταξιδιώτης επισκέφτηκε την Oromil. Ήταν ο Alerius, και η
άφιξη του θα άλλαζε για πάντα την περιοχή. Ο Alerius είχε έρθει από τo
Karrokh, και ήταν ένα από τα θύματα του μακελειού της Tas-meir από τους
λυκάνθρωπους. Χωρίς να το γνωρίζει ο ίδιος, ήταν λυκάνθρωπος. Και με την
εγκατάστασή του στην πόλη του Galasur, σε κάθε πανσέληνο άλλαζε μορφή, και
προέβαινε σε απάνθρωπες πράξεις αγριότητας σε ανυποψίαστους γείτονες. Κανείς
δεν τον υποψιαζόταν, και ποτέ δεν βρήκε κάποιος στοιχεία που τον
ενοχοποιούσαν.

Σύντομα, όλο και περισσότεροι στη γειτονιά είχαν προσβληθεί από την κατάρα.
Και μέσα σε λίγο καιρό, επεκτάθηκαν σε ολόκληρη την πόλη. Σύντομα, όποιος δεν
ήταν λυκάνθρωπος, κινδύνευε: γιατί πολλά θύματα πέθαιναν μέχρι τα πεινασμένα
κτήνη να ικανοποιήσουν τη λύσσα τους. Μέσα σε λίγους μήνες, έπαψε να είναι
κοινό μυστικό, και όλη η πόλη πλέον κατοικούταν από λυκάνθρωπους. Αυτή έγινε η
νέα πραγματικότητα: πολλοί έφυγαν για να σωθούν, και οι λυκάνθρωποι οργάνωσαν
την πόλη με κριτήριο τις δικές τους ανάγκες.

Η πόλη μετονομάστηκε σε Wolfkeep, και εμφανίστηκε ένας αρχηγός, με το όνομα
Solthys Hollard, o οποίος και ανέλαβε τη διοίκηση της πόλης και επιδρομές στις
τριγύρω περιοχές. Ταξιδιώτες, άλογα, καραβάνια και έμποροι, σύντομα κανείς δεν
ήταν ασφαλής στη Sneaky Savannah μέχρι τα Teilkan Fields. Χιλιάδες λυκάνθρωποι
πλέον έκαναν επιδρομές και σύντομα άρχισε να γίνεται οργανωμένα. O Alerius
είχε καταλάβει το λάθος του: αν και λυκάνθρωπος, απεχθανόταν όλες αυτές τις
πράξεις λύσσας, καννιβαλισμού και βίας. Ήρθε στα κρυφά σε επαφή με το γιο του
Solthys, τον Seff, για να εκθρονίσουν τον πατέρα του.

Βρήκαν αρκετούς οπαδούς στην απόπειρά τους, και ένα βράδυ, το χειμώνα του
4755, τον δολοφόνησαν, μαζί με τους πιστούς του υπηρέτες. Ο Seff, για να
κρατήσει την συνοχή της πόλης, ανακυρήχθηκε και ο ίδιος πολέμαρχος, όμως
περιόρισε σημαντικά τις επιδρομές. Η κατάσταση όμως στην πόλη ήταν πολύ
άσχημη. Πείνα είχε κυριεύσει όλους τους κατοίκους, και σύντομα πολλοί άρχισαν
να εγκαλούν τον Seff να αρχίσει τις επιδρομές.

