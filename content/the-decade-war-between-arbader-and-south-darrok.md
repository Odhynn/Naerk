---
title: "The Decade War between Arbader and South Darrok"
date: 2023-07-26
author: sfakias
---

Λίγα χρόνια μετά τον εμφύλιο πόλεμο του Darrok, το νότιο πλέον κομμάτι είχε αποδυναμωθεί πολύ. Πολλοί αγρότες είδαν τα σπαρτά τους να καίγονται και να λεηλατούνται ενώ το εμπόριο είχε πρακτικά σταματήσει. Η Imtaria στήριξε τον κυβερνήτη Reynald που είχε εγκατασταθεί στο Llykavann και σταδιακά άρχισε μια σειρά από νόμους για το Νότιο πλέον Darrok ώστε να μπορέσει η χώρα να ανακάμψει. Η τελική τους μορφή παρουσιάστηκε το έτος 4586.

Οι νόμοι περιλάμβαναν την ενίσχυση του εμπορίου και του ιππικού της χώρας. Η φορολογία ανέβαινε σε διάφορα είδη, αλλά πόλλά αγαθα γίνονταν πιο προσιτά με την εγκαθίδρυση μόνιμων καραβανιών κατά μήκος και πλάτος του Darrok. O βασικός δρόμος συνέδεε το Llykavann με το Irmast, το Goldencape και το Ekteron, με έναν δεύτερο να συνδέει το Lamerpad με τη Sapurr, πάλι διαμέσου Irmast. Οι εκατόν είκοσι άρχοντες της χώρας λάμβαναν ειδικές φοροελαφρύνσεις για την εκτροφή αλόγων και για την παρασκευή και αγοραπωλησία όπλων και πανοπλιών. O Reynald όμως καλούταν να λύσει και άλλα προβλήματα που είχαν προκύψει.  

Το Llykavann είχε γίνει για δύο βασικούς λόγους η νέα πρωτεύουσα του Νότιου Darrok: Ο πρώτος ήταν ότι ήταν η κοντινότερη πόλη στην Imtaria, και τα εμπορικά της πλοία και καραβάνια μπορούσαν να τη φτάσουν πιο εύκολα. Ο δεύτερος ήταν ότι ταυτόχρονα ήταν η πιο ασφαλής περιοχή κατά την διάρκεια των εμφύλιων συρράξεων, λίγα χρόνια πριν κατά την απόσχιση από το βόρειο. Ωστόσο, παρέμενε μια πόλη που είχε μεγαλώσει ξαφνικά, δεν είχε κάποιο συγκεκριμένο σχήμα και οι δρόμοι της παρέμεναν στενοί και χωρίς λιθόστρωση. Παράλληλα, η πόλη είχε χαμηλά ξύλινα τείχη και μόνο ο πύργος του κυβερνήτη ήταν ολοκληρωμένη κατασκευή.  

Σε αυτή την κατάσταση βρισκόταν το Νότιο Darrok όταν ξαφνικά, ένα πρωί, οι κάτοικοι του Llykavann είδαν τα λάβαρα του στρατού της Arbader στα νότια να ανεμίζουν. Στην πραγματικότητα, η εισβολή αυτή προετοιμαζόταν για πολύ καιρό. Στην παρακμή του Darrok μετά τον εμφύλιο, η ανερχόμενη δύναμη της Arbader και του Hasnev βρήκε αφορμή για να επεκταθεί. Όμως, δεν ήταν αυτός ο μόνος λόγος: Στο Queenswood, το δάσος ανατολικά του Llykavann, υπήρχε ένα άλσος με δέντρα που ήταν ιερά για την πόλη: Η πρώτη βασίλισσα του Darrok είχε περπατήσει εκεί και είχε σκαλίσει δέντρα με ασήμι και πολύτιμους λίθους. Η αξία αυτών των δέντρων ήταν ανυπολόγιστη, προφανώς βέβαια στην περίπτωση του Hasnev όχι για συναισθηματικούς αλλά για οικονομικούς λόγους.

Αυτό που λίγοι ήξεραν, πέρα από το βασιλιά Laorwick A', o οποίος είχε στείλει κατασκόπους των Crimson Steel στο Llykavann. Αυτοί τον ενημέρωναν ανά τακτά χρονικά διαστήματα, και μάλιστα του είπαν πως σε αυτό το άλσος φυλασσόταν και ένα μαγικό κράνος, το Kalvathron, το οποίο είχε κατασκευαστεί στο Ekteron με μέταλλο από τον ποταμό της Στύγας και όποιος το φορούσε μπορούσε να διαβάζει σκέψεις και να προβλέπει ακόμα και το μέλλον. Λέγεται ότι το είχαν φτιάξει οι μάγοι του Wyrsaliir τα αρχαία χρόνια και το είχε ξεβράσει ο ποταμός Serpent's Head στη Sapurr.  

Δύο τάγματα από έφιππους ιππότες, ένα από τη Vayrel και ένα από το St. Condall
έσπευσαν στο άλσος αυτό μαζί με ένα λόχο από Bugbear ακροβολιστές για
υποστήριξη. Μέσα σε λίγα λεπτά, ο στρατός έπεσε πάνω σε μια χούφτα ιερείς και
προσκυνητές και τους σκότωσαν όλους, πολλούς μάλιστα με πολύ μακάβριο τρόπο.
Αμέσως ξεκίνησε πλιάτσικο που περιλάμβανε πολλά θρησκευτικά και εθνικά
κειμήλια το ασήμι και τους λίθους, αλλά και το Kalvathron. Οι μονάδες
υποχώρησαν συντεταγμένα και το κράνος παραδόθηκε στον βασιλιά Laorwick.

Δεν πέρασε μισή ώρα και ένα δεύτερο κύμα στρατού εμφανίστηκε έξω από το
Llykavann. Ήταν ένα τάγμα έφιπποι από το Hashnev, δύο τάγματα τοξοτών, τρία
πεζικού και τρεις λόχοι από πάνοπλους κύκλωπες που κουβάλησαν σκάλες και
πολιορκητικούς κριούς για όλο το απόσπασμα. Η άμυνα της πόλης αποδείχθηκε πολύ
λίγη, με ένα ενεργό και ένα εφεδρικό τάγμα φρουράς που πρακτικά πιάστηκαν στον
ύπνο. Μέσα σε λίγα λεπτά η πύλη που έκλεισε βιαστικά είχε σπάσει, και ο
στρατός της Arbader μπήκε στα τείχη. Ακολούθησε μάχη με τη φρουρά, η οποία το
μόνο που κατάφερε ήταν να δώσει χρόνο σε μερικούς πολίτες να διαφύγουν. Η πόλη
έπεσε και μέσα σε δύο ώρες και το τελευταίο στενό της πόλης είχε γεμίσει με το
στρατό της Arbader που πλιατσικολογούσε, έσφαζε, και έπαιρνε δούλους. Σχεδόν
όλοι οι φρουροί σφαγιάστηκαν.

Το τελευταίο καταφύγιο στην πόλη αποτέλεσε ο πύργος του κυβερνήτη. O Reynard
έμεινε παγιδευμένος και πολιορκημένος εκεί, με την φρουρά του και υπηρέτες να
αριθμούν περίπου σε τετρακόσιους. Όμως, όταν οι Κύκλωπες πλησίασαν τον πύργο
διαπίστωσαν πως ήταν φτιαγμένος από πέτρα των Tarhelm και από τους μαστόρους
του Talhad, τα χρόνια του ενιαίου Darrok. Δοκίμασαν πέτρες, σφυριά και κριούς
αλλά ο πύργος δεν έμοιαζε να πέφτει. Οι υπόλοιποι κάτοικοι κυνηγήθηκαν ακόμα
και εκτός των τοίχων, και στο λιμάνι, με λίγα πλοία να προλαβαίνουν να φεύγουν
βόρεια στη Sapurr γεμάτα με πρόσφυγες.

Ο πόλεμος των δύο χωρών είχε μόλις ξεκινήσει, με τους κατοίκους του Darrok να
ορκίζονται εκδίκηση για τη σφαγή, την κλοπή του Kalvathron και την απώλεια της
πρωτεύουσας τους. Ο κυβερνήτης παρέμεινε υπό πολιορκία αλλά μπορούσε να
επικοινωνεί με τους ιερείς του με το δίκτυο των υπολοίπων πόλεων, και την ίδια
μέρα μέχρι και στην τελευταία άκρη της χώρας είχε γίνει γνωστή η εισβολή.

