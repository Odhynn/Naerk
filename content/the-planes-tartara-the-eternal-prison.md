---
title: "The Planes: Tartara, the Eternal Prison"
date: 2016-07-30
author: sfakias
---

Σ'ένα από τα λίγα βιβλία που έχει γράψει η Oracle, η μάντισσα, στη βιβλιοθήκη
του μοναστηριού των Τεσσάρων Ανέμων, βρίσκεται και η μόνη μας γνώση για το πως
φτιάχτηκαν τα Tartara.



Όταν o Veth εμφανίστηκε στον υλικό κόσμο, γρήγορα κατάλαβε πως με τη δύναμή
του μπορούσε εύκολα να ισχυροποιήσει τη θέση του. Στην προσπάθειά του αυτή να
κυριαρχήσει, έφτιαξε πολλούς και διάφορους σύμμαχους με τη μαγεία του, πελώρια
και πανίσχυρα όντα, γνωστά και ως Vethralls. Η μάχη του με τον Εξισορροπιστή
τάραξε συθέμελα κάθε γωνιά της δημιουργίας, και στη σύγκρουση αυτή ο καθένας
χρησιμοποίησε όσους συμμάχους μπορούσε να βρει.

Μια στιγμή που ο εξισορροπιστής έμοιαζε να χάνει τη μάχη, ζήτησε βοήθεια από
τον Elemental Lord του Air, τον Saekla. Ο Saekla, αποφάσισε να τον βοηθήσει,
αλλά αφού απαίτησε από τον Εξισσοροπιστή πως θα είχε υλική αποκρυστάλωση στον
κόσμο η νίκη του απέναντι στα πλάσματα του Veth. Και ο Εξισορροπιστής, πάνω
στην πίεση που δεχόταν, συμφώνησε.

Η μάχη του Saekla με τα όντα που είχε φτιάξει ο Veth ήταν βίαιη και
κολοσσιαίων διαστάσεων. Η θύελλα που σηκώθηκε διέσπειρε κάθε λογής έμψυχα και
άψυχα όντα κι υλικά προς κάθε πιθανή διεύθυνση, ενώ κάποιοι λένε πως ακόμα και
τώρα πέφτουν κομμάτια της στη γη, αποτέλεσμα αυτής της συμπλοκής.

Ο Air Lord βγήκε νικητής σε αυτή τη μάχη, και, όταν η σκόνη κατακάθισε,
απαίτησε την αποτύπωση της νίκης του. Και αυτή πήρε τη μορφή μιας νέας
διάστασης, γεμάτης αέρα και ανέμους. Ο Air Lord όμως γρήγορα κατάλαβε το
πρόβλημα: αν πήγαινε εκεί να την διαμορφώσει, τότε θα έδινε το δικαίωμα και
στα αδέρφια του από τα άλλα στοιχεία να κάνουν το ίδιο, είτε εκεί είτε αλλού.
Και αναγκάστηκε να αποσυρθεί, λυπημένος που δεν μπορούσε να παρέμβει στη
διάσταση αυτή, αλλά χαρούμενος που τουλάχιστον η νίκη του άφησε κάτι.

Από την άλλη, τα εναπομείναντα όντα, η δύναμη των οποίων εξακολουθούσε να
είναι διόλου ευκαταφρόνητη, έψαχναν ένα καταφύγιο από την ολική καταστροφή που
τους περίμενε. Και το βρήκαν, σε ένα σημείο που μόλις είχε δημιουργηθεί και
δεν είχε κανείς δικαίωμα παρέμβασης εκεί: τα Τάρταρα.  
Τα Τάρταρα χρησιμοποιήθηκαν ως βάση για πολλά από τους Vethralls, μέχρι που οι
επιδρομές τους εμπόδιζαν την προσπάθεια για τη δημιουργία ζωής στη Na'erk. Τα
πλάσματα έκαναν επιθέσεις και επιδρομές πάνω στα πρώτα όντα του κόσμου, και
επέστρεφαν στην ασφάλεια του καταφύγιου τους. Τότε, οι Elemental Lords,
σύσσωμοι, καθώς ο Εξισορροπιστής είχε εξαφανιστεί, επιτέθηκαν στα Τάρταρα, σε
μια μάχη που έφτασε στο σημείο να διαλύσει όχι μόνο το χώρο, αλλά και το χρόνο
του plane.  
Για να περιορίσουν τα όντα εκεί, η Elemental Lady του Earth, η Gibba,
δημιούργησε τεράστια τείχη από γη, για να τυλίξουν όλο το plane. Τα τείχη
έγιναν κατάμαυρα από τη συμπλοκή, γδάρθηκαν από τα νύχια των τεράτων, αλλά
τελικά άντεξαν. Και η Gibba προέκτεινε την επιρροή της προς τα μέσα,
συμπιέζοντας το plane, γεμίζοντας το με γη και φυλακές. Και λέγεται ότι τότε
το μίσος του Saekla προς την Gibba έγινε ακόμα πιο βαθύ, παρόλο που υπήρχε
ανάγκη. Oι Elemental lords, νικητές εν τέλει, αποφάσισαν να φύγουν από αυτό το
διαλυμένο και τσακισμένο plane, γεμάτο αμμοθύελλες που τύφλωναν, ουρλιαχτά,
καταιγίδες, φυλακές και εξορισμένους.  
Όμως, η επιρροή των Vethralls δεν εξαφανίστηκε. Κάποιοι δραπέτευσαν, και σιγά
σιγά άρχισαν πάλι να βγαίνουν από τα λαγούμια τους και να ξαναβρίσκουν κάποιες
από τις παλιές τους δυνάμεις. Οι προσπάθειές τους είχαν επιτυχίες, και πλέον
πολλά υπόγεια, απύθμενα και σκοτεινά μονοπάτια οδηγούν στα Τάρταρα. Και, ακόμα
περισσότερο, η Άβυσσος με την επιρροή τους, μολύνθηκε και απλώθηκε.  
Και κάπως έτσι η Στύγα ενώθηκε με την Αιώνια Φυλακή.

