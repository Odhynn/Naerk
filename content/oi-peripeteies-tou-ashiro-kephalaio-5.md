---
date: 2016-09-23
author: kyriakos
---
# Οι Περιπέτειες του Ashiro: Κεφάλαιο 5

Δύο μέρες μετά την αποχώρηση του Ashiro ο Nilsar έφυγε και αυτός. Μαζί πήγανε
στην Qumbar, την πρωτεύουσα του Nothart, όπου και εγκαταστάθηκαν για ένα
χρόνο. Μέσα σε αυτόν τον χρόνο ο Ashiro, αποκρύπτοντας την ταυτότητά του,
έγινε χωροφύλακας και ο Nilsar έψαχνε ότι μπορούσε να βοηθήσει στον σκοπό
τους, την πτώση του Nothart. Μόλις τελείωσε ο χρόνος είχαν μαζέψει όσες
πληροφορίες χρειάζονταν και κανόνισαν να κάνουν την δουλειά σε ένα βράδυ. Ο
Nilsar είχε μάθει που μένουν όλοι οι χρήστες μαγείας που είχαν την παραμικρή
ανάμειξη με τον στρατό και την αστυνόμευση και πήγε να τους σκοτώσει, ενό ο
Ashiro  έχοντας μάθει από χάρτες της χωροφυλακής για να καθοδηγηθεί με
ασφάλεια στο παλάτι θα πήγαινε να σκοτώσει τον βασιλιά και μετά να τα βάλει με
όσους δεν παραδοθούν μπροστά του. Το αν θα ζήσουν ή όχι, δεν το γνωρίζανε...
αλλά σε κάθε περίπτωση η ζημιά που θα προκαλούσανε στο Nothart θα ήταν
πολύτιμη βοήθεια στους αγαπημένους τους.

Η μέρα ξημέρωσε, ο Ashiro είχε σκοτώσει τον βασιλιά και την φρουρά του χωρίς
να το μάθει κανένας, αν και η μάχη με αυτή τη φρουρά ήταν η δυσκολότερη που
είχε δώσει ποτέ, καθώς ο πόνος και η κούραση ήταν ανυπόφορη. Κουτσαίνοντας,
βγήκε στο παλάτι του βασιλιά, κρατώντας το πτώμα του.

Με ένα ξόρκι κάνει τη φωνή του να ακούγεται από τον ουρανό και φώναξε. "Είμαι
ο Ashiro Melariun, ο υπερασπιστής της Melinor και μόλις εξόντωσα τον βασιλιά
Qumb τον Δ' και τους καλύτερους στρατιώτες αυτού του βασιλίου. Το μόνο που
θέλω είναι να σταματήσει η σφαγή και ο πόλεμος. Μην αντισταθείτε και θα
ζήσετε".

Ο εχθρικός στρατός άρχισε να μαζεύεται και να συζητάνε οι αξιωματούχοι για το
τι θα κάνουν, την ίδια ώρα που ο Nilsar κοίταζε τον Ashiro από μακριά. Μέρος
του στρατού άφησε τα όπλα και παραδόθηκε ενώ, απότομα άρχισαν όλοι οι τοξότες
που έμειναν απέναντι να ρίχνουν, σχηματίζοντας μία βροχή από βέλη. Ο Ashiro
δεν δίστασε, με μία απότομη κίνηση κατάφερε με τη μαγεία του να δημιουργήσει
κύματα αέρα τα οποία ήταν ικανά να απωθήσουν τα βέλη σε ασφαλή απόσταση και με
ένα δεύτερο ξόρκι πέταξε έναν κεραυνό από τα χέρια του, ο οποίος, δημιούργησε
ένα πλέγμα από άλλους κεραυνούς μεταξύ των στρατιωτών με αποτέλεσμα να ρίξει
πάνω από εκατό νεκρούς και να τρομάξει τόσο πολύ τους υπόλοιπους, που απλά
σταμάτησαν.

Έτσι η πρωτεύουσα έπεσε, αν και ο Ashiro ήταν έτοιμος να λιποθυμίσει μετά το
εξουθενωτικό αυτό ξόρκι. Ο Nilsar πήγε και έδωσε ένα φίλτρο στον Ashiro για να
τον βοηθήσει με τις πληγές και την κούραση. Έπειτα ο Ashiro και μερικοί
αξιωματούχοι του Nothart συνδιαμορφώσανε μια συνθήκη παράδοσης του Nothart,
αλλά με ένα κεντρικό αίτημα: τέρμα πια στις σφαγές, τέρμα πια στις έχθρες
μεταξύ πόλεων και για περιοχές καλλιεργήσιμης γης. Το νέο βασίλιο να αρχίσει
να σπάει την υπερτροφοδοσία στην πρωτεύουσα και να αρχίσει να δημιουργεί
αλληλοτροφοδότηση μεταξύ όλων των πόλεων για το ευρύτερο καλό.

Τρεις μέρες μετά οι διπλωμάτες έφτασαν στη Qumbar, μαζί με τον γενικό στρατηγό
του Nothart, τον ίδιο με τον οποίο είχε τσακωθεί ο Ashiro. Όταν είδε την
διατύπωση "Νέο Βασίλειο", το έβαλε στα γέλια και είπε, ο στρατηγός.

"Εσεις παραδοθήκατε γιατί δεν μπορούσατε να νικήσετε τις δυνάμεις μας, το
βασίλειο ανήκει σε μας και θα το διοικήσουμε όπως θέλουμε".

Ο Ashiro απάντησε κοφτά, "αυτοί είναι οι όροι, όποιος έχει διαφωνία θα πρέπει
να τα βάλει μαζί μου",  και κοίταξε με ένα απειλητικό βλέμα τον στρατηγό.

Τότε, ξεροκατάπιε και είπε, "θα μεταφέρω το αίτημα στον βασιλιά".

Ο βασιλιάς Zeron έκανε κάποιες μικροαλλαγές εδώ και εκεί, αλλά η πίεση που
δέχτηκε για να συμφωνήσει στα βασικά ήταν αρκετή, καθώς, όλη η επαρχία του
ήθελε το τέλος του πολέμου, ενώ η πρωτεύουσα δεν ήθελε να σταλθεί ο
επιτιθέμενος στρατός ποτέ. Κάπως έτσι ο πόλεμος του Βορρά τελείωσε με τη
δημιουργία του νέου Oventhart.

