---
title: "The Reign of the Vile Septet: Βeginning"
date: 2021-12-23
author: sfakias
---

Πολλοί λένε πως η παρακμή της Olgizmar ήρθε από τους μάγους της, τους Demonslavers. Αυτό, παρόλο που είναι εν μέρει αληθές, δεν παύει να είναι παρά η αρχή. Οι ίδιοι οι δαίμονες κατάφεραν περισσότερο από οποιονδήποτε άλλο να καταστρέψουν τη χώρα, αλλά αυτό ήταν μια διαδικασία που έγινε αργά, σαν ένα καλά μελετημένο σχέδιο με πιόνια σκακιού. Οι μάγοι που καλούσαν δαίμονες είχαν αναπτύξει γνωριμίες με κάποιους συγκεκριμένους και πανίσχυρους δαίμονες, τους οποίους και άρχισαν να καλούν επανειλλημένα για τα θελήματά τους, καθώς διαπίστωσαν πως ήταν πιο εύκολο να συνεννοηθούν μαζί τους παρά με κάποιον καινούργιο.

Ανάμεσα στους μάγους που έκαναν φιλίες με συγκεκριμένους δαίμονες ήταν και ο
Anthis Grindsorrow, ο μικρός αδερφός της ξωτικοβασίλισσας Taniel των πράσινων
λόφων. O Αnthis είχε εξοριστεί γιατί η μαγεία που χρησιμοποιούσε, η επίκληση
δαιμόνων απαγορευόταν στους Πράσινους Λόφους, και είχε βρει καταφύγιο στην
Olgizmar, την τότε Almahr. Σταδιακά μπόρεσε να έρθει σε επαφή με ένα πανίσχυρο
δαίμονα, εν ονόματι Knaridzna: Ένα τετράποδο πελώριο θηρίο που είχε υπό τις
διαταγές του χιλιάδες πολεμιστές. Αυτό βέβαια ήταν κάτι που ο Anthis αγνοούσε,
καθώς είχε εκστασιαστεί με το κατόρθωμά του. Συνέχισε να τον καλεί όλο και πιο
συχνά, και αυτός εκμεταλλεύτηκε κάθε ευκαιρία προκειμένου να μάθει την περιοχή
του Pyrlon και τα περίχωρα της πόλης.  

Μια μέρα, ο Anthis είχε κανονίσει επίδειξη σε άλλους αρχιμάγους των demonslavers και είχαν μαζευτεί στον πύργο επικλήσεων του Pyrlon. Έχοντας ετοιμαστεί κατάλληλα, ο Anthis άνοιξε μια πελώρια Πύλη προς την Άβυσσο, από την οποία πέρασε ο Knaridzna, ο οποίος υποκλίθηκε στους εμβρόνητους μάγους, που είχαν μείνει εντυπωσιασμένη με τη δύναμη του δαιμονικού στρατηγού. Η έκπληξη τους ήταν ακόμα μεγαλύτερη όμως όταν από την πύλη ξεπρόβαλε μια ακόμα φιδίσια μορφή, μια πανίσχυρη δαιμόνισα που κράδαινε γιαταγάνια και ασπίδες στα έξι της χέρια. Τότε, ένας μεγαλύτερος μάγος, ο Lodern, γύρισε προς τον Anthis και τον ρώτησε αν η κατάσταση ήταν υπό έλεγχο.  

Η απάντηση ήρθε τόσο από την αμηχανία του Anthis, που δεν περίμενε να εμφανιστεί άλλος, καθώς και από μια τρίτη, φλεγόμενη φιγούρα που έκανε την εμφάνισή της στην Πύλη. Το αποτέλεσμα ήταν περα από τις προσδοκίες του Anthis, ακριβώς γιατί οι δαίμονες τον είχαν εξαπατήσει και είχαν χρησιμοποιήσει τα ίδια του τα ξόρκια για να περάσουν από την πύλη και να σπάσουν τις προστασίες του αλαζόνα μάγου. Ο Lodern ήταν ο μόνος μάγος που πρόλαβε να τηλεμεταφερθεί μακριά, γιατί είχε αφήσει το σημάδι του για λόγους ασφαλείας: Οι υπόλοιποι κοίταζαν εμβρόνητοι καθώς ο Knaridzna χτύπησε τη λόγχη του κάτω και εμφανίστηκε ένα πεδίο που έσπασε στιγμιαία τη συγκέντρωση όσων μάγων άρχισαν να ψέλνουν ξόρκια.  

Ακολούθησε χάος. Ανήμποροι, οι μάγοι είδαν τους δαίμονες να τους χιμούν και να τους διαμελίζουν. Ο Anthis προσπάθησε να αναιρέσει την Πύλη του αλλά με μια λέξη του φλεγόμενου δάιμονα έμεινε ακίνητος στη θέση του να κοιτάζει τους συναδέλφους του να σφαγιάζονται. Και άλλοι δαίμονες συνέχισαν να περνούν την πύλη, και σύντομα η αφρόκρεμα των μάγων του Pyrlon είχε σφαγιαστεί. Δύο μόνο παρέμεναν ζωντανοί πέραν του Anthis: Μία ξωτικομάγισσα εν ονόματι Kervyl, και ένας αρχιμάγιστρος, ο Releston. H Kervyl που παραδοσιακά σιχαινόταν τον Anthis είχε έρθει στην επίδειξη έχοντας κάνει όλα τα αμυντικά ξόρκια που γνώριζε, ενώ ο Releston είχε μεταμορφωθεί σε ένα δράκο και άρχισε να ανταλλάζει χτυπήματα με τη φιδίσια δαιμόνισσα. Πολύ γρήγορα τον περικύκλωσαν, μόλις τέλειωσαν με τους υπόλοιπους, αλλά αυτός μπόρεσε να πετάξει μακριά και να σωθεί.  

Η Kervyl ήταν η τελευταία. Πέταγε κεραυνούς από τα χέρια της και έψησε ζωντανό τον πρώτο δαίμονα που την έφτασε, αλλά οι υπόλοιποι της έκλεισαν κάθε δρόμο διαφυγής. Άρχισαν να την σφυροκοπάνε με νύχια και σπαθιά, αλλά χωρίς απότέλεσμα. Μετά από λίγο όμως κουράστηκε, και όταν ο Knaritzna έπεσε πάνω της, την έριξε κάτω και την ακινητοποίησε. Οι δαίμονες έπειτα την κρέμασαν στα τείχη και άρχισαν να τη βασανίζουν. Η πύλη είχε παραμείνει ανοιχτή και δεν υπήρχε κανείς για να την κλείσει. Σύντομα, ορδές από δαίμονες είχαν φτάσει, και άρχισαν να εξαπλώνονται σε ολόκληρο το Pyrlon, που χωρίς τους δυνατότερους του μάγους έγινε φιλέτο στα αχόρταγα σαγόνια της κόλασης.  

