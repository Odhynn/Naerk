---
title: "Spiked Shackles: Zolkar's Dawn Riot"
date: 2016-09-19
author: sfakias
---

Το νησί του Zolkar αποτελεί ένα από τα πιο κοσμοπολίτικα μέρη της
Ενδοθάλασσας. Μεγάλο κομμάτι του πληθυσμού προέρχεται από το Νότιο Darrok, που
είχαν μεταναστεύσει για οικονομικούς λόγους ή για ασφάλεια από τις επιθέσεις
του Βορρά. Πολλοί ακόμα προέρχονταν από την Imtaria, μεγαλέμποροι και ναύτες
που εκμεταλεύονταν τη στρατηγική γεωγραφική του θέση. Πολλοί ναύτες ήξεραν πως
πάντα θα υπήρχε ένα πλοίο που θα ζητούσε ένα χέρι βοήθειας, ενω οι έμποροι
μπορούσαν λόγω της συνθήκης να εμπορεύονται ανενόχλητοι σε όλο τον κόλπο του
Zolkar's Dawn. Οι finfolk είναι επίσης πολύ κοινότυποι, μιας και το νησί των
Κοραλλιών είναι δίπλα. Τέλος, πολλοί αγρότες από την Oromil έρχονταn από τα
νότια για παζάρια ή σκλάβους. Αν και ένας από τους πιο φημισμένους εμπορικούς
προορισμούς, δεν μπορούσε ποτέ να μπει εντελώς κάτω από την εξουσία της
Imtaria. Αυτό για μια σειρά από λόγους.  

Αρχικά, μια σειρά από ντόπιους καραβοκύρηδες και έμπορους είχαν στραφεί στο
σκλαβοπάζαρο, και η Imtaria δεν μπορούσε και δεν ήθελε να συγκρουστεί μαζί
τους, γιατί η επιρροή τους ήταν τεράστια. Έτσι, παρόλο που υπήρχαν
επιβλέποντες επίτροποι στο νησί, είτε έκαναν τα στραβά μάτια είτε ήταν απόλυτα
διεφθαρμένοι και οι ίδιοι, και δέχονταν δωροδοκίες από τους τοπικούς
παράγοντες. Πολύ σύντομα το σκλαβοπάζαρο πήρε τεράστιες διαστάσεις, και μιας
και, έστω και άτυπα, οι αγοραπωλησίες τους γινόντουσαν σε μια χώρα που
υπαγόταν στη συνθήκη, τότε ένας σκλάβος μπορούσε χωρίς καμία παρέμβαση να
μετακινηθεί από τον αφέντη του σε όλη την επικράτεια, από το Νότιο Darrok, την
Oromil, ακόμα και ως τους Πράσινους Λόφους. Την κατάσταση ευνοούσαν και οι
αψιμαχίες στο Hashnev του Νότιου Darrok και στις ερημιές του Rammok, μιας και
οι αιχμάλωτοι του πολέμου στέλνονταν επιτόπου στα σκλαβοπάζαρα της Elestair.
Στο κύκλωμα αυτό ήταν μπλεγμένα και διάφορα πειρατικές συμμορίες, που
λυμαίνονταν εμπορικών καραβιών στα νότια του Zolkar, στο Catfish Gulf, με
άντρο τους τις τρώγλες του Pan-Taram.  

Υπό αυτές τις συνθήκες, δημιουργήθηκαν οι Berenfaer. Η ομάδα αυτή
δημιουργήθηκε για να πατάξει τη σκλαβιά, και την στήριξαν απ' όλες τις
εθνικότητες. Η δράση της σύντομα κυρήχθηκε παράνομη, αλλά οι πράκτορες
μπόρεσαν και διείσδησαν βαθιά στο κύκλωμα του λαθρεμπορίου. Μιας και οι
σκλάβοι ολοένα πλήθαιναν, η δυναμική τους και οι δυνατότητές τους διευρύνθηκαν
αντίστοιχα και στηρίχθηκαν από πολλούς στα κρυφά, καθώς και από ντόπιους που
απεχθάνονταν τη σκλαβιά και τη διαφθορά της πολιτείας.  
Σαν να μην έφταναν όλα αυτά, με την ανοχή μερικών από τους χείριστους
δουλέμπορους, αναπτύχθηκε στα υπόγεια κανάλια της πόλης μια αίρεση πιστών του
Karadosh. Έφτιαξαν στα κατώτερα υπόγεια ναό και άρχισαν να παίρνουν σκλάβους
για θυσίες και για να ενισχύσουν τις δυνάμεις τους, με ανίερες τελετές που
τους έδιναν ζωώδη χαρακτηριστικά και τους έκαναν να τρελαίνονται. Πολύ γρήγορα
απέκτησαν απόλυτο έλεγχο στους υπόνομους της πόλης, και αυτό έκανε τους
Berenfaer και όσους τους υποστήριζαν ακόμα πιο πεισμένους στις προσπάθειές
τους.  
Η κατάσταση έμοιαζε με καζάνι που βράζει, αλλά έμοιαζε στάσιμη. Ωστόσο, το
χειμώνα του έτους 4817, έμελλε να πέσει η σπίθα που έβαλε φωτιά στον κάμπο.
Καθώς μια πράκτορας των Berenfaer εξαφανίστηκε καθώς εξερευνούσε τα υπόγεια
περάσματα, στάλθηκε μια ομάδα από επίλεκτους εξερευνητές να τη βρει. Κανείς
βέβαια δεν πίστευε ότι είχαν μεγάλες πιθανότητες επιτυχίας, αλλά τα πράγματα
τελικά εξελίχθηκαν λίγο διαφορετικά.  
Μπαίνοντας στα κανάλια από μια είσοδο σε ένα σκλαβοπάζαρο, η ομάδα ξεκίνησε
μια συμπλοκή με τους μπράβους στη μέση μιας δημοπρασίας, η οποία κατέληξε
στους σκλάβους να απελευθερώνονται και να καταλαμβάνουν ολόκληρο το κτήριο σε
μια αιματηρή εξέγερση. Έπειτα, η ομάδα έφτασε μέχρι το ναό του Karadosh και
έβαλε τέλος στην εξουσία των αιρετικών. Παράλληλα, οι δυνάμεις των Berenfaer
μαζεύτηκαν σχεδόν εξ'ολοκλήρου στο κατηλλειμένο κτήριο και το υπερασπίστηκαν
απέναντι στους μπράβους και τους διεφθαρμένους φρουρούς.  
Ο επίτροπος δεν μπορούσε να στείλει άμεσα τη φρουρά για να καταπνίξει την
εξέγερση, γιατί τότε θα αποδεχόταν την ύπαρξη της σκλαβιάς. Ωστόσο, έκανε τα
στραβά μάτια στη μάχη και έμμεσα ενίσχυσε τους σκλαβέμπορους με όπλα και
άμεσες θεσμικές διατάξεις για ασυλία στις πράξεις τους. Ωστόσο, οι στρατιώτες
γρήγορα βρέθηκαν να πολεμούν τους συμπολίτες τους και να σφάζονται μεταξύ
τους, ενώ είχε επικρατήσει χάος στην Elestair από αυτή την ιστορία. Η
κατάσταση είχε τεράστιες οικονομικές επιπτώσεις στην πόλη και απειλούσε την
εικόνα της Imtaria συνολικά προς τα έξω. Έτσι, ο επίτροπος διέταξε την παύση
των εχθροπραξιών και έδωσε πλήρη δικαιώματα καθώς και περιορισμένη πολιτική
δύναμη στους Berenfaer και τους σκλάβους που είχαν απελευθερωθεί, με αρχηγούς
τους τον Steelshade, την Algirith Evergreen, τον Nerash και τον Black Mist.
Παρ'όλα αυτά, σήμερα ακόμα υπάρχουν αρκετοί σκλάβοι στο νησί, περιορισμένοι σε
καμία δεκαριά μεγάλους δουλέμπορους που κινούν τα νήματα στα κρυφά. Η
κατάσταση στην πόλη εξακολουθεί να είναι ασταθής.

