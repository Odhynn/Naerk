---
title: "Gods of Na'erk: Drokasner, o κεραυνοβόλος"
date: 2017-08-29
author: sfakias
---

Η εμφάνιση του Drokasner πάνω στη Na'erk, ξεκίνησε με την διαδικασία της
εξάτμισης των υδάτινων όγκων. Αυτό οδήγησε στη δημιουργία νεφών, και κατά
συνέπεια στις αστραπές και στους κεραυνούς. Προφανώς οι ακριβείς συνθήκες
δημιουργίας του είναι ευρέως άγνωστες, καθώς ελάχιστοι σοφοί και μάγοι μπορούν
να κατανοήσουν αυτό το φυσικό φαινόμενο και ακόμα λιγότεροι μπορούν να το
τιθασσεύσουν και να το ελέγξουν.



Σε πολλές περιοχές του νότου ο Drokasner προβάλεται ως κάτι εχθρικό, καθώς
φέρνει κακοκαιρία, τυφώνες, μουσώνες και κατακλυσμούς. Αλλού τον λατρεύουν και
θυσιάζουν σε αυτόν, γιατί η παρουσία του συχνά συνοδεύεται με την πολυπόθητη
βροχή, που σε ξηρές και άγονες περιοχές είναι πολύτιμη. Αυτοί που τον εκτιμούν
περισσότερο, όμως, είναι τα ορκ.



Η λατρεία των ορκ στον Κεραυνοβόλο ξεκίνησε από ένα φαινομενικά τυχαίο
γεγονός. Ένας κεραυνός χτύπησε ένα σιδηρουργό της αρχαίας εποχής και τον έριξε
χάμω. Το δέρμα του έγινε σκούρο, το πρόσωπό του παραμορφώθηκε και έμοιαζε να
είναι ετοιμοθάνατο. Τότε, το πλάσμα, που αιμοραγούσε από την κατεστραμμένη του
μύτη και στόμα, σηκώθηκε στα γόνατα και φώναξε στα σύννεφα, προκαλώντας τον.



"Μόνο αυτό μπορείς;"



Μια δεύτερη αστραπή ακολούθησε, και έπειτα μια τρίτη. Το πλάσμα όμως μπόρεσε
να ξανασηκωθεί, και έμοιαζε να απορροφάει τη δύναμη από τα αστροπελέκια. Οι
επόμενες δύο αστραπές πέρασαν και χτύπησαν τα ανοιχτά του χέρια, και τότε το
πλάσμα άρχισε να γελάει. Ο Drokasner ήταν αποφασισμένος να τον τσακίσει για
την αλαζονία του, αλλά τότε συνειδητοποίησε πως δεν ήταν ο ρόλος του αυτός,
και δεν ήθελε να τροποποιεί τα φυσικά φαινόμενα για τις δικές του επιθυμίες.
Άφησε το πλάσμα να φύγει, και σύντομα η καταιγίδα σταμάτησε.



Η Πράξη, αντίθετα, απέκτησε ιδιαίτερο ενδιαφέρον στο σιδηρουργό. Άνηκε σε μια
φυλή που έμενε στα δυτικά Tarhelm, στο Heytarosh. H εμπειρία του από τον
κεραυνό του έδωσε μεγάλη δύναμη και σεβασμό στη φυλή του, καθώς θεωρούσαν την
επιβίωσή του ένδειξη της κράσης του. Τον ονόμασαν Gaur'kam, ο κεραυνοφίλητος.
Ο Drokasner άρχισε να τον συμπαθεί, και χάραξε στο στήθος του ένα
προστατευτικό ρούνο, εκεί που τον είχε χτυπήσει ο πρώτος κεραυνός. Ταυτόχρονα,
όμως, πολλοί τον αντιμετώπισαν με χλευασμό και προκατάληψη,  πιστεύοντας πως
ήταν γρουσουζιά για το χωριό η παρουσία του και μόνο.



Έτσι, πέντε από αυτούς συνομώτησαν ένα βράδυ να τον σκοτώσουν. Μιας και είχαν
πλέον μια καλή ιδέα για τη δύναμή του, αποφάσισαν να το κάνουν συντονισμένα.
Μπήκαν στο δωμάτιό του και κάρφωσαν ταυτόχρονα τα μαχαίρια τους στο κορμί του.
Με το που άγγιξε όμως το μέταλλο στο σώμα του, αυτό αποφόρτισε μια τεράστια
ηλεκτρική εκκένωση, με επίκεντρο το ρούνο που ήταν χαραγμένος στο στήθος του.
Η αστραπή τους πέταξε όλους πίσω, γεμίζοντάς τους τραύματα. Η εκκένωση αυτή,
όμως, επειδή είχε προέλευση από τον ίδιο το σιδερά και όχι από τον Drokasner,
είχε ένα διαφορετικό αποτέλεσμα. Η δύναμή του πέρασε μέσα από την αστραπή
στους πέντε αυτούς προδότες, και ο ίδιος ξεψύχησε.



Οι πέντε συνομώτες επέζησαν από το ρούνο, αλλά διαπίστωσαν πως είχαν αποκτήσει
τα ίδια τραύματα με τον σιδερά. Στην αρχή άρχισαν να φοβούνται πως ήταν
κατάρα, αλλά σύντομα διαπίστωσαν πως είχαν βγει ενδυναμωμένοι από αυτό. Τότε
φοβήθηκαν πως θα τους τιμωρούσαν οι συγχωριανοί τους, ή ακόμα χειρότερα, ο
Drokasner. Κόσμος είχε αρχίσει να μαζεύεται γύρω από το σπίτι, καθώς όλοι
είχαν ξυπνήσει από τη βροντή. Στο λίγο χρόνο που είχαν στη διάθεσή τους,
συζήτησαν και βρήκαν μια λύση.



Βγήκαν έξω από το σπίτι με ταπεινό βλέμμα, και μίλησε ένας από αυτούς. Είπε
πως ο Gaur'kam τους είχε καλέσει στο σπίτι του για να μοιραστεί τη δύναμή του
μαζί τους, αλλά με τη βροντή αυτή πάνω στην τελετή ξεψύχησε. Είπε πως τους
όρισε διάδοχους της κληρονομιάς του, και πως έπρεπε να μοιραστούν τη δύναμή
του αυτή σε όλο το λαό. Ωστόσο, ελάχιστοι τον πίστεψαν. Ο ίδιος προσπάθησε όσο
μπορούσε να μπαλώσει την πράξη τους και έλεγε ότι προσπαθούσαν να συνεισφέρουν
στο καλό του χωριού, γιατι είχαν μετανιώσει μερικώς για την πράξη τους. Ο
Drokasner ήταν θυμωμένος, αλλά θεωρούσε πως η κατάσταση είχε ξεφύγει από τα
χέρια του. Πιστευαν πως το πιθανότερο είναι πως θα τους δολοφονούσαν, ή ακόμα
χειρότερα, θα τους βασάνιζαν μέχρι θανάτου, που δολοφόνησαν τον ήρωα του
χωριού. Οι χωρικοί είχαν βρεί τα μαχαίρια στο δωμάτιο, και ήταν όλα ματωμένα.



Τότε, συνεχίζοντας το θέατρο, είπε πως έπρεπε να γίνει μια τελετή κηδείας για
να ολοκληρωθεί η τελετή. Έπρεπε να μαζέψουν όλα τα σίδερα του χωριού στο σπίτι
του σιδηρουργού, όπλα, πανοπλίες και εργαλεία, και να γκρεμίσουν την ταράτσα
ώστε να βλέπει η Πράξη. Ταυτόχρονα, έπρεπε όλο το χωριό να αγγίζει το σωρό με
τα μέταλλα στη διάρκεια της τελετής. Ο Drokasner που παρακολουθούσε, είχε
άθελά του μαζέψει πολλά μάυρα σύννεφα πάνω από το χωριό κια ακούγονταν ήδη
υπόκωφα μπουμπουνητά.



Παραδόξως, η κακοκαιρία και δύο σοφοί σαμάνοι που κατείχαν κύρος. έπεισαν τους
περισσότερους κατοίκους, και έκαναν όπως τους είπε ο συνομώτης. Έκαναν όλα τα
σίδερα ένα σωρό πάνω στο αμόνι και όλοι άγγιξαν ένα μέταλλο. Γκρέμισαν τη
σκεπή ώστε να βλέπει στον ουρανό και τοποθέτησαν το πτώμα πάνω στο αμόνι. Οι
συνομώτες πίστευαν πως θα είχαν ανοσία στον ηλεκτρισμό, και πως το χωριό θα
πέθαινε όλο από τον κεραυνό, επομένως άγγιξαν και οι πέντε το αμόνι.



Ο Drokasner καθυστερησε λίγο ακόμα, μέχρι να μαζέψει αρκετή δύναμη και λύσσα
πάνω από το χωριό, και το αστροπελέκι που ακολούθησε τράνταξε ολόκληρο το
μέρος. Οι πέντε συνομώτες έγιναν στάχτη, ενώ λειτούργησαν σαν αγωγός για να
διοχετευθεί η δύναμη στο υπόλοιπο χωριό. Η δύναμη του κεραυνού αυτού είχε
αγγίξει μια νότα στη φυλή τους που έμοιαζε αναξιοποίητη, σαν να διέθετε ο
καθένας τη δύναμη αυτή, και απλά να χρειαζόταν ο καταλύτης-αστραπή για να
ξυπνήσει. Τα μέταλλα έλιωσαν, και μόλις σταμάτησε η βροντή, η φυλή είχε πάρει
πλέον τη μορφή των σημερινών ορκ, με τους χαυλιόδοντες, την πλακουτσή μύτη και
την τεράστια δύναμη.



Ο τάφος του Gaur'kam έγινε από τα πιο σημαντικά μνημεία των ορκ, η λιωμένη
αυτή μάζα μετάλλων. Το σώμα του δεν βρέθηκε ποτέ, αλλά το μέρος έγινε
ιδιαίτερα εύφορο, και που και πού ένας κεραυνός χτυπάει τον τάφο. Ακόμα και τα
Ley Lines του μέρους αγκάλιασαν το σημείο, ενώ συχνά αποτελεί μέρος για
τελετές και πηγή μαγικής δύναμης. Από τη μέρα εκείνη, υπάρχει στην παράδοση
των ορκ η "Μετάβαση της Σπίθας".



Αυτός είναι ένας ιδιόμορφος κώδικας με τον οποίο ένα ορκ μπορεί να διοχετεύσει
δύναμη σε ένα άλλο, και ο πιο συνηθισμένος τρόπος είναι οι μονομαχίες, όπου ο
νικητής πέρνει ένα κομμάτι από τη δύναμη του άλλου: και συνηθίζεται σε τέτοιες
μονομαχίες οι αντίπαλοι να χρησιμοποιούν όπλα και πανοπλίες φτιαγμένα
εξ'ολοκλήρου από μέταλλο και να μονομαχούν σε καταιγίδες. Μάλιστα, σε σπάνιες
περιπτώσεις, ο κεραυνός πέφτει πάνω στο ατσάλι κάποιου μονομάχου,
μετατρέποντάς τον σε Εκλεκτό του Drokasner. Το γεγονός αυτό συχνά προσελκύει
και την Kensalea, την Οργή της Καταιγίδας, από το κοντινό Paltenach.

