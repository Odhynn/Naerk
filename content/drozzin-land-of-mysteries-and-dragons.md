---
title: "Drozzin: Land of Mysteries and Dragons"
date: 2020-01-06
author: sfakias
---

Κάποιοι ονομάζουν το Drozzin σαν τη γη των Δράκων. Πολλοί λένε πως εκεί ήταν
το μέρος που πήγαν όσοι δράκοι διαφώνησαν με το Dragonpact. Ήταν μια ήπειρος
που είχε ήδη πάρα πολλούς δράκους, και ακόμα περισσότερoυς bloodscales που
είχαν προκύψει από την επαφή των δράκων με τους ντόπιους της περιοχής. Αυτή
είναι και η περιοχή από την οποία οι πρώτοι bloodscales ταξίδεψαν προς την
Oromil, και έπειτα προς τις υπόλοιπες περιοχές της Na'erk.



Οι δράκοι μοίρασαν μεταξύ τους σχεδόν ολόκληρο το νησί, και διοικούσαν
ολόκληρες πόλεις που έφτιαξαν οι bloodscales, οι οποίοι συχνά τους λάτρευαν
σαν εκλεκτούς του Klemnestron. Μερικοί δράκοι εξάλλου ήταν μεγαλύτεροι από
μία, ή ακόμα και δύο, χιλιετίες. Με τη γνώση και τη σοφία τους, οι πόλεις που
δημιούργησαν ήταν πελώριες και επιβλητικές με τρανά παραδείγματα την Trienre,
την Meezonax, την Irkanza, την Chelashiz και την πρωτεύουσα Ednais. Ο αργός
ρυθμός με τον οποίο αναπαράγονταν οι bloodscales περιόρισε τις κληρονομικές
και εδαφικές αντιζηλίες, ενώ οι δράκοι φρόντισαν να τιμωρούν σκληρά όποιον
αμφισβητούσε τη δύναμη και τις επιλογές τους.



Ωστόσο, σταδιακά η επιρροή τους περιορίστηκε στα δυτικά με την έλευση των
Selanahrii. Την περίοδο της παρακμής του Selanahr, μια μικρή ομάδα ξωτικών και
ανθρώπων μετανάστευσαν στα νότια, και έκαναν την πρώτη τους αποικία στο
Hegtrai. Μια μυστηριώδη περιοχή, γεμάτη ομίχλη και δέντρα και ακατοίκητη μέχρι
τότε. Με την κατάσταση στο Selanahr να χειροτερεύει, σταδιακά μέσα σε λίγους
μήνες ανεξαρτητοποιήθηκαν και τράβηξαν το δικό τους δρόμο. Σε καμιά περίπτωση
όμως δεν ήταν έτοιμοι να παραδοθούν στην τυρρανία των δράκων, που από την
πρώτη μέρα στο Drozzin άρχισαν να τους ζητούν κατά κεφαλή φόρο, και άρχισαν να
σκοτώνουν όσους δεν είχαν να πληρώσουν.



Οι άποικοι προσπάθησαν να οργανώσουν αντίσταση, αλλά τα είχαν χαμένα. Μπροστά
στην καταστροφική μανία των δράκων, κάθε μάχη έμοιαζε μάταιη. Αλλά ήταν
αποφασισμένοι να πολεμήσουν, γιατί πίσω στην πατρίδα τους περίμενε χειρότερη
μοίρα. Αυτό ήταν κάτι που οι δράκοι δεν μπορούσαν να καταλάβουν, γι'αυτό και
πίστευαν ότι θα μπορούσαν να τους διώξουν γρήγορα πίσω στη Selanahr. Παρ'όλα
αυτά, μέσα σε δύο χρόνια, το Toshiyuki και το Hegtrai είχαν καταστραφεί
ολοσχερώς τουλάχιστον τρεις φορές, με χιλιάδες νεκρούς και τραυματίες.



Αποφασισμένοι να μείνουν, οι άποικοι βρήκαν σύμμαχους στα ντόπια fey του
νησιού. Νύμφες, δρυάδες και άλλα, από μικροσκοπικούς δολοφόνους μέχρι
πλακατζήδες και στοιχειά, ήρθαν στο πλευρό τους. Ήταν πλάσματα που
κρυβόντουσαν στα δάση Chiasa, και είχαν στο παρελθόν και αυτά υποφέρει πολύ
από την αγριότητα των δράκων και των Bloodscales. Με ενωμένες τις δυνάμεις
τους, κατάφεραν να αποπροσανατολίσουν τους δράκους και να κρύψουν πρόσφυγες
μέσα στα δάση. Οι επόμενες μάχες βρήκαν πολλούς νεκρούς πλέον και από τη μεριά
των Bloodscales, ενώ δύο αρχαίοι δράκοι πέθαναν σε μια επιδρομή στον ποταμό
Kalusi.



Έπειτα από αυτά τα γεγονότα, οι δράκοι σταμάτησαν τις επιδρομές. Κατάλαβαν πως
οι επιθέσεις εκεί θα είναι μάταιες, και γρήγορα διαπίστωσαν ότι δεν μπορούσαν
να αναπληρώνουν τους νεκρούς τους με την ευκολία που το έκαναν οι άποικοι.
Σύντομα αρκέστηκαν σε μικρές αψιμαχίες στα περίχωρα, που τραβούν ακόμα, ενώ
σταδιακά στην Ednais ήρθαν αρκετοί έμποροι και εγκαταστάθηκαν, πληρώνοντας τον
αντίστοιχο φόρο υποτέλειας. H Ednais έγινε σταδιακά και το οριστικό σύνορο των
δύο πολιτισμών, που έμαθαν να σέβονται ο ένας τον άλλο.

