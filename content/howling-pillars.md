---
date: 2016-09-30
author: sfakias
---
# Howling Pillars

Στα ανατολικά της Oromil, νότια από τις ερημιές του Rammok, βρίσκεται μια
μεγάλη ερημική έκταση. Ένα από τα πιο χαρακτηριστικά ορόσημα της περιοχής
είναι τα Sand Pillars, που μετέπειτα έγιναν γνωστά ως Howling Pillars. Αυτά
είναι τεράστιες στήλες από άμμο και πετρώματα, τα οποία ξεπερνούν τις πενήντα
γυάρδες στο ύψος. Πολλές από αυτές έχουν κοιλώματα και σπηλιές, στις οποίες
κατοικούν πολλών λογιών θηρία. Τα Sand Pillars αποτελούν σημάδι προς αποφυγή
από τα περισσότερα καραβάνια που περνούσαν από την περιοχή. Ακόμα και οι
βετεράνοι μισθοφόροι των Gheren Steed αποφεύγουν το μέρος. Και αυτό, γιατί τα
Sand Pillars εικάζεται πως δημιουργήθηκαν από το σμήνος της Il'vec:
Εκατομμύρια ζιζάνια και έντομα έφτιαξαν με άμμο και το σάλιο τους τις φωλιές
τους εδώ, και μετά εγκαταλείφθηκαν, μόλις η Il'vec ηττήθηκε.  
Στην περιοχή αυτή αναπτύχθηκε μετέπειτα μια ομάδα από Warclaw, υπηρέτες του
Karadosh. Με απόκρυφες τελετές στη χάση του φεγγαριού, έδιναν σε πιστούς ζωώδη
μορφή. Το κύκλωμα τους εξαπλωνόταν σε μηνιαία βάση, μέχρι που κατέληξε να
αριθμεί πολλές εκατοντάδες, ανάμεσα σε αυτούς πολλά Gnoll, λυκάνθρωποι
υβρίδια, Skinwalkers και Πεντάνυχες. Σύντομα κανείς δεν ήταν ασφαλής στην
περιοχή. Στο αποκορύφωμα της δύναμής τους, ενώθηκαν με τα Gnolls του
ανατολικού Karokh και επιτέθηκαν με τεράστια μανία στους Πράσινους Λόφους, σε
μια σφαγή με αδιάκοπους πολέμους και μάχες που κράτησε από τό 4082 έως το
4215, με τεράστιες απώλειες και καταστροφές για τους Πράσινους Λόφους σε
πόλεις και στην ύπαιθρο.  
Το κύκλωμα αυτό φάνηκε να το ενισχύει εξωκοσμη βοήθεια, στη μορφή δαιμόνων,
σύμμαχων του Karadosh. Οι τελετές πλέον γίνονταν υπόθεση ρουτίνας και πολλές
φυλές γκνολλ είχαν μεταναστεύσει μόνιμα στην περιοχή. Παρά τις προσπάθειες
γειτονικών κρατών να περιορίσουν την απειλή, οι Warclaw διαρκώς ανέκαμπταν.
Στη συνέχεια, στις αρχές του έτους 4778, αρκετοί νομάδες ενώθηκαν μαζί τους,
υπό την αρχηγία του ιερέα Voldrak, δίνοντας ένα οριστικό τέλος στον εμφύλιο
της περιοχής. Πλέον κανείς δεν ξέρει ποιος και αν θα τους εμποδίσει, αν
αρχίσουν τις επιδρομές, κάτι που αργά η γρήγορα είναι αναπόφευκτο.

