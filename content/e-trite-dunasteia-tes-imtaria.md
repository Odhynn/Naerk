---
date: 2023-05-25
author: sfakias
---
# Η τρίτη δυναστεία της Imtaria

Μετά το τέλος της δυναστείας των Neruso, οι αριστοκράτες της αυτοκρατορίας έπρεπε εκ νέου να αποφασίσουν σε ποιον θα δώσουν την στήριξή τους. O Nillengar Ragas έμοιαζε η εύκολη επιλογή, καθώς έχαιρε αμέριστης στήριξης από το λαό και μπορούσε να διασφαλίσει την σταθερότητα της επικράτειας. Ωστόσο, ήταν πολλοί αυτοί που δεν συμφωνούσαν μαζί του. Στα νότια, από την πόλη Οscia, γεννέτειρα της ομώνυμης αυτοκράτειρας, είχαν εμφανιστεί διάφοροι άρχοντες που υποστήριζαν την προηγούμενη δυναστεία και δεν τους άρεσε που ένας από την ενδοθάλασσα θα αποφάσιζε για τα δικά τους συμφέροντα.

O Nillengar αρχικά αδιαφόρησε για τις αντιδράσεις τους. Ήθελε να διασφαλίσει ότι το κράτος θα μπορούσε να ορθοποδήσει, και ο μικρός του αδερφός, o Karys, που ήταν ειδήμων στα λογιστικά θέματα τον βοήθησε αρκετά σε αυτό. Οι πρώτοι νόμοι που εφαρμόστηκαν προσπάθησαν να στηρίξουν την παραγωγή και τα δίκτυα διανομής, και οι δεύτεροι στήριξαν το εμπόριο. Η φορολογία μειώθηκε ελαφρώς, και τα αδέρφια έχαιραν ιδιαίτερης δημοτικότητας.  

Οι άρχοντες όμως από την Oscia είχαν άλλα σχέδια. Ήρθαν σε επαφή με τους Crimson Steel, οι οποίοι έστειλαν πράκτορες από το Whistor προκειμένου να βγάλουν τα αδέρφια από τη μέση. Οι δολοφόνοι επιτέθηκαν ταυτόχρονα στα δύο αδέρφια. Ο Nillengar εκείνη την ώρα είχε περιοδεία στην πόλη, και οι δολοφόνοι κατάφεραν να μεταμφιεστούν σαν έμποροι και να ξεγλιστρήσουν στον κόσμο. Μέσα σε μια στιγμή τον πλησίασαν και του πεταξαν ένα μαχαίρι που του κάρφωσε το λαιμό. Αυτό ήταν ενισχυμένο με μαγεία, καθώς μέσα σε μια στιγμή ο αυτοκράτορας έγινε στάχτη μπροστά στον εμβρόνητο κόσμο.  

Ο Karys την ίδια όρα γευμάτιζε στο παλάτι, αλλά οι δολοφόνοι εντοπίστηκαν έγκαιρα από τη φρουρά. Οι φρουροί τους έσφαξαν μέσα σε δευτερόλεπτα πριν φτάσουν καν κοντά στον Karys. Έπειτα από αυτά, ο Karys εξοργισμένος λύντσαρε δημόσια τους δολοφόνους του Nillengar που είχαν συλληφθεί. Ο λαός τον στήριξε ανοιχτά, και ο Karys με τη βοήθεια των ιερέων του παλατιού εντόπισε τους υπαίτιους αυτής της επίθεσης. Οι άρχοντες της Oscia γρήγορα προσπάθησαν να διαφύγουν νότια, προς το Whistor, αλλά ο Karys έστειλε πενήντα πλοία να τους συλλάβουν.  

Οι συνωμότες έφτασαν στην Sjemhe και κρύφτηκαν σε κρυσφήγετα των Crimson Steel. Δεν πέρασε όμως μια βδομάδα και έξω από το λιμάνι φάνηκαν τα τεράστια πολεμικά πλόια της Imtaria. Αντιμέτωπος με το ενδεχόμενο εισβολής στη χώρα του, ο βασιλιάς του Whistor πρόσταξε τους Crimson Steel να παραδώσουν τους υπάιτιους. Αυτοί, με άγνωστο το τι θα ζήτησαν για αντάλλαγμα, δέχτηκαν, και οι πέντε άρχοντες παραδόθηκαν με αλυσίδες στο στόλο.  

Τρεις από αυτούς έμειναν στην Oscia, οπου βασανίστηκαν παραδειγματικά για μια βδομάδα δημοσίως προτού εκτελεστούν. Οι άλλοι δύο μεταφέρθηκαν στην Vaedar, όπου είχαν παρόμοια μοίρα, αν και τα βασανιστήριά τους κράτησαν σχεδόν ένα μήνα. Μετά από αυτό έγινε με όλες τις τιμές η κηδεία του Nillengar, και εδραιώθηκε επίσημα η νέα δυναστεία των Ragas με αυτοκράτορα τον Karys, Πρώτο του Ονόματός του. Η Oscia έχασε τον τίτλο της συμπρωτεύουσας, και αυτός αποδόθηκε στο Syvorms, το οποίο τα επόμενα χρόνια αναπτύχθηκε ιδιαίτερα, και έγινε επίσημη έδρα τόσο των Cornuzel όσο και του νέου Chartographic Society. Πολλοί παρατήρησαν ότι η επιρροή της Imtaria στα νότια ελαττώθηκε, αλλά ταυτόχρονα αυξήθηκε στο Zolkar και την ενδοθάλασσα.

