---
date: 2023-11-12
author: sfakias
---
# Demorado: The Burning Keep

Οι πρώτοι κάτοικοι του Demorado αρχικά ήταν ιθαγενείς των Walgri Isles. Ο μύθος στις ιστορίες τους λέει πως το βόρειο από το νότιο νησί κόπηκαν από ένα χτύπημα ενός πελώριου τιτάνα, και ο Yerastu τον τιμώρησε κλείνοντάς τον στο ηφαίστειο Haza. Οι ιθαγενείς, ψαράδες και μικροβιοτέχνες κυρίως, σύντομα περιθωριοποιήθηκαν και ενσωματώθηκαν στις κοινωνίες εποίκων που ήρθαν την περίοδο 3500-3700 κυρίως από την Imtaria. Η μεγαλύτερη αλλοτρίωση συνέβη λίγο αργότερα, όταν το έτος 3837 το ηφαίστειο Haza εξερράγη και κατέστρεψε τα περισσότερα ψαροχώρια. Αυτό αποτέλεσε πόλο έλξης πολλών firefolk εποίκων, οι οποίοι ταξίδευαν κυρίως από Paraselt και Flame Gulf. Οι περισσότεροι ιθαγενείς πλέον έχουν χάσει τα έθιμά τους και τις παραδόσεις τους, ενώ το μόνο που πρακτικά υπάρχει που θυμίζει την ύπαρξη τους είναι το όνομα των νήσων.

Η κοινωνία των νησιών δομήθηκε κυρίως γύρω από το λιμάνι Dobroporte. Οι firefolk που ήρθαν το μετέτρεψαν σε κεντρικό κόμβο του South Trade Route αλλά και σε στρατιωτική βάση ολόκληρου του Whistor. Έχτισαν ένα φρούριο στα ορεινά, το ομώνυμο Demorado και το ενίσχυσαν ώστε να μπορεί να αποκρούει τις πειρατικές επιδρομές που άρχισαν μαζί με την άνθιση του εμπορίου. Ένας καθεδρικός ναός του Fyrlean χτίστηκε στη βάση του βουνού και αποτέλεσε πόλο έλξης ακόμα περισσότερων firefolk και πιστών, καθώς και πολλών τεχνιτών. Αρκετοί από αυτούς πήγαιναν στο ηφαίστειο Haza για προσκύνημα στον Elemental Lord της φωτιάς, καθώς θεωρούταν στην πίστη τους ιερός τόπος, και δεν ήταν λίγοι αυτοί οι οποίοι εγκαταστάθηκαν μόνιμα στο νησί. Τελετές συμβαίνουν στο θερινό ηλιοστάσιο και σε άλλες μέρες κάθε χρόνο, με βολές από καταπέλτες, χορούς και παιχνίδια στη φωτιά.  

Το εμπόριο τροφοδότησε το λιμάνι και τις αγορές του νησιού με πολλά εξωτικά αγαθά. Οι ντόπιοι αποδείχθηκαν άρτιοι τεχνίτες, καθώς άρχισαν να επεξεργάζονται και να εξάγουν μεταλλικά αντικείμενα και όπλα. Κοντά στο ηφαίστειο έφτιαξαν και ορυχείο που εξήγαγε σπάνια κοκκινωπά μέταλλα: το Fyrlith και το Gorlith, τα οποία επεξεργάζονταν κατ'αποκλειστικότητα και έπειτα τα πουλούσαν σε εμπόρους σε πανάκριβες τιμές. Ταυτόχρονα, εξόπλισαν με αυτά τα όπλα και τις πανοπλίες της φρουράς του νησιού και ενίσχυσαν με τα κέρδη την άμυνα του μέρους. Η φρουρά του, οι Fyrlean Gaze, έβαλαν κατακόκκινες περικεφαλαίες και σημάδι στο μέτωπο του στοιχειακού άρχοντα της Φωτιάς. Πελώρια τείχη χτίστηκαν στο Demorado από μαύρα πετρώματα που έλιωναν και εφάρμοζαν με μυστικά που μόνο η εκκλησία του Fyrlean ήξερε.  

Σύντομα το Demorado απέκτησε δική του αυτοδιοίκηση με δούκα και αποτέλεσε κεντρικό κόμβο εμπορίου και άμυνας για ολόκληρο το Whistor. H εμπορική συντεχνία του Destino Apprecio επένδυσε στο μέρος ανοίγοντας πολλά μαγαζιά και στέλνοντας πρέσβεις, τεχνίτες και έμπορους. Το λιμάνι του διογκώθηκε και συνέδεσε το βόρειο με το νότιο κομμάτι του με διώρυγα και γέφυρες. Κοσμηματοποιοί, μεταλλουργοί και καλλιτέχνες άρχισαν να φτιάχνουν έργα μοναδικής ομορφιάς, ενώ δεν ήταν λίγοι και οι gnomes που εγκαταστάθηκαν στην πόλη σταδιακά.

Ο στρατός του απέκρουσε με επιτυχία όλες τις πειρατικές επιδρομές κοντά στο νησί και καμιά πολιορκία δεν μπόρεσε να διαπεράσει τα τείχη του. Στη διετία των Σκιών, οι ιερείς του Fyrlean με φλογισμένα όπλα και ξόρκια φωτιάς έδιωξαν έξι φορές τους απέθαντους από το νησί με συντριπτικές νίκες, και αρνήθηκαν να ενταχθούν στην Ιερή Σύνοδο Divinalis. Στην κρίση της Brevilla, συνείσφερε με δεκάδες πλοία σε δύο επιθέσεις που όμως δεν μπόρεσαν να αποκτήσουν τον έλεγχό της. Στις επιδρομές του πειρατή Valus το μόνο νησί των Walgri που δεν έπεσαν στα χέρια του έπειτα από μια σκληρή ναυμαχία και πολιορκία που του κόστισαν έντεκα γαλέρες και οκτακόσιους νεκρούς.  

Το βόρειο νησί, η Geritta, ήταν ιδιαίτερα απόκρυμνο για να μπορέσει να φιλοξενήσει ένα λειτουργικό λιμάνι. Παρέμεινε ένα μικρό ψαροχώρι για μικρότερα πλοία και για εξόριστους, καθώς και για λιγότερο νόμιμες δραστηριότητες. Η απειλή πιθανής έκρηξης του Haza το καθιστά ιδιαίτερα επικίνδυνο μέρος, ενώ δεν είναι σπάνιο ένας σεισμός να δημιουργήσει ζημιές.  

