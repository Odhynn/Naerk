---
title: "The Golden Emissaries"
date: 2018-05-30
author: sfakias
---

Οι τρεις βασικές διαστάσεις όπου απαντώνται οι θεοί της δικαιοσύνης, της
ελευθερίας και της καλοσύνης, είναι το Fortress of the Just, το Golden Palace
και η Zaramel. Οι θεοί αυτών των διαστάσεων έχουν αρκετούς σύμμαχους,
αγγελιαφόρους, απεσταλμένους και υπηρέτες οι οποίοι σπανίως απαντώνται και
στην υλική διάσταση για να αντιπροσωπεύσουν τα συμφέροντά τους. Συνήθως, αυτοί
εντάσσονται στο δόγμα του αντίστοιχου θεού και λατρεύνται επίσης κατά τις
θρησκευτικές δοξασίες. Είναι υπεύθυνοι για τη διαχείρηση πολλών καταστάσεων,
μάχης πληροφοριών, προστασίας, βοήθειας πιστών και διαφόρων άλλων περιπτώσεων.
Σε πιο σπάνιες περιπτώσεις καλούνται ή πηγαίνουν αυτοβούλως για να
υπερασπιστούν ένα ναό ή ένα στρατό από πιστούς, η μπορεί να θεαθούν να
πλανιόνται ανέμελα στα πιο απρόσμενα μέρη. Αυτοί είναι οι εξής:



####  Le-hara

Αυτός αποτελεί στην πραγματικότητα τη μετενσάρκωση των ψυχών τεσσάρων ανώτερων
αγγέλων. Αυτοί ήταν ο Li-Tithlamir, o Lo-Ukmasid, o La-Vermenel και ο Lu-Meng.
Οι τέσσερίς τους είχαν δώσει στο παρελθόν πολλές μάχες ενάντια στις δυνάμεις
της Κόλασης και της Αβύσσου, και θεωρούνται ανάμεσα στους καλύτερους
στρατηγούς του Fortress of the Just. Ο ένας μετά τον άλλο βρήκαν ανά τους
αιώνες θάνατο στη μάχη, συχνά πολεμώντας εναντίον υπεράριθμων αντιπάλων η
προσπαθώντας να σώσουν κάποιον μάταια. Κάθε φορά που πέθαινε κάποιος, η ψυχή
του πήγαινε στον επόμενο. Όταν πέθανε και ο τελευταίος, οι ψυχές τους ενώθηκαν
και μετενσαρκώθηκαν στη Lehara, έναν πανίσχυρο άγγελο με οκτώ χέρια και
τέσσερα φτερά. H Lehara ασχολείται με τη στρατηγική, με τη σοφία και με μάχες
ενάντια στις δυνάμεις του κακού. Είναι ένας από τους δυνατότερους συμμάχους
του Laerion.



####  Hikari

Ο Hikari ήταν για ένα μεγάλο διάστημα εξαφανισμένος. Κάποτε ήταν ένας θνητός,
ο οποίος είχε μπορέσει να πάρει τη θέση του ανάμεσα στους Ουρανούς λόγω των
αλεπάλληλων κατορθωμάτων του. Συμμετείχε στο Unnamed Judgement, είχε φτιάξει
επτά μοναστήρια και τρεις ναούς του Yerastu, είχε οργανώσει όλη τη θρησκεία
και ήταν ένας από τους χρήστες του πανίσχυρου κατάνα Shiji-sha. Ο Hikari στο
διάστημα της εξαφάνισής του ήταν φύλακας του φυλακισμένου Vethian Rhekvethor,
ένα καθήκον που το είχε αναλάβει αυτός προσωπικά. Πρόσφατα επανεμφανίστηκε και
σκότωσε τον τεράστιο κόκκινο δράκο Solusmheir, όταν ο τελευταίος επιτέθηκε στο
ναό του Yerastu στο Ilistair. Στη συνέχεια ανέλαβε τη θέση του στους Ουρανούς.
Οι φύλακες, οι προστάτες και οι φρουροί συχνά προσεύχονται σε αυτόν να τους
βοηθήσει στη σκοπιά τους και να κρατήσει τα μάτια τους ανοικτά τις δύσκολες
ώρες.



####  Condall

Στο Arbader, πριν δύο χιλιετίες, ζούσε ένας ταπεινός χωρικός, γνωστός και ως
Condall. Είχε χάσει τη δουλειά του σε ένα ορυχείο γιατί έσπασε το χέρι και το
πόδι του σε μια πτώση, και από τότε πλανιόταν άσκοπα στη χώρα. Δεν μπορούσε να
βρει κάποια δουλειά, μιας και ήταν ανάπηρος, επομένως γρήγορα στράφηκε στην
επαιτεία. Περιπλανιόταν από μέρος σε μέρος κουτσαίνοντας, σύλλεγε ιστορίες,
τις μετέφερε, τραγουδούσε και σταδιακά απέκτησε φήμη.  

H ιστορία λέει πως ο Factar μια μέρα πέρασε από ένα σταυροδρόμι που ο Condall
ζητιάνευε και προσφέρθηκε να τον θεραπεύσει ώστε να βρει δουλειά. Ο Condall
όμως αρνήθηκε, γιατί θεωρούσε πως του άξιζε αυτό που είχε πάθει καθώς του
άρεσε η ζωή που έκανε και δεν ήθελε να επιστρέψει στο ορυχείο. Ο θεός τότε,
σεβόμενος την επιλογή του, του έδωσε μνήμη για να συγκρατεί ιστορίες και φωνή
για να τις διηγείται. Και ο Condall έγινε γνωστός ως ο περιπλανόμενος
τροβαδούρος που ταξίδευε από το βόρειο Darrok μέχρι την Oromil και μετέφερε
τραγούδια και ιστορίες παντού. Είναι προστάτης των ποιητών, των συγγραφέων και
των μουσικών, καθώς και των ταξιδιωτών και των λογίων.  



####  Fergon

Ο Fergon έζησε την εποχή που πρωτοφτιαχτηκε η Kultaria. Oι γονεις του είχαν
πει ότι όταν ταξίδεψαν σε αυτην, τους έσωσε ο Δράκος τη Ζωής μετά από ένα
ατύχημα. Μια μέρα καθώς ταξίδεύαν οι τρεις τους για κάτι δουλειές τον
ξαναείδαν να φυσάει την θεραπευτική του ανάσα από μακρια. Οι γονείς χάρηκαν,
καθώς έγιναν από τα λίγα άτομα που τον είχαν δει δυο φορές, αλλά δεν ήξεραν
ότι δεν θα ζούσαν για να το πουν σε κανέναν. Επρόκειτο για νομάδες ληστές, οι
οποίοι σώθηκαν από τον Δράκο σε μια μάχη. Ωστόσο, σαν τραγική ειρωνεία, οι
ίδιοι νομάδες επιτέθηκαν και σκότωσαν λίγο μετά τους γονείς του Fergon.
Οργισμένος, έπιασε μία πέτρα και άρχισε να φωνάζει γεμάτος μίσος "θα σας
σκωτώσω". Έτσι και έκανε. Αυτή του την πράξη την είδαν και χάρηκαν ιδιαίτερα
μερικοι πιστοι του Amehan, και πάτησαν πάνω στην οργή του για το δράκο για να
τον προσηλυτίσουν.



Πολύ σύντομα άρχισαν να ταξιδεύουν μαζί κυνηγώντας τον Εκλεκτό της Nahema. Μία
μέρα, κατάφεραν μετά από ανελέητο κυνήγι να  τον στριμώξουν σε μια σπηλιά.
Αυτός με το ένα φτερό του πέταξε τον Fergon πάνω σε έναν βράχο και βρήκε χώρο
να αποδράσει. Γεμάτος βέλη, ακόντια και άλλα βλήματα, κατάφερε να
απομακρυνθεί. Τότε ήταν που κοίταξε πίσω και είδε τον Fergon να ξεψυχάει και
αποφάσισε να γυρίσει πίσω. Οι επιθέσεις που δέχτηκε μέχρι να φτάσει δίπλα στον
ετοιμοθάνατο ήταν πολλές. Τότε βγάζει την τελευταία του πνοή πάνω στον Fergon
και ξεψυχάει. Oι υπόλοιποι μόλις επιβεβαίωσαν ότι ο Δράκος είναι νεκρός
έφυγαν, χωρίς καν να καταλάβουν ότι ο Φεργκον ανέπνεε ακόμα.



Από τότε, ο Fergon, εμπνευσμένος από τη θυσία του Δράκου, έγινε αλτρουιστής
και άρχισε να βοηθαέι τους πάντες, μετανιώνοντας για τις πράξεις του. Κράτησε
ένα κόκκαλο από τον δράκο και με τη βοήθεια ενός μάγου το μετέτρεψε σε ένα
πανίσχυρο σκύπτρο, με θεραπευτικη μαγεία πιο δυνατή από κάθε άλλη. Τα επόμενα
χρόνια έμαθε να το αξιοποιεί στο έπακρο και ταξίδευε τον κόσμο βοηθώντας
άλλους, θεραπεύοντας και προσφέροντας κοινωνική εργασία. Όταν πέθανε, η Nahema
τον καλωσόρισε, μα αυτός ένιωθε κενός. Δεν μπορούσε να αντέξει την ιδέα ότι θα
υπάρχει έστω και μεταθάνατον χωρίς να βοηθάει άλλους. Τότε αυτή του έδωσε την
άδεια να ζήσει στο Golden Palace, όπου αυτός θα μπορούσε να βοηθάει όποιον
περνούσε από εκεί και το έχει ανάγκη.




####  Nalshar

Ένας από τους πιο πιστούς υπηρέτες του Reszek, o Nalshar ήταν ένας πανίσχυρος
εξώκοσμος με κεφάλι λιονταριού. Αποτελεί τον βασικό στρατηλάτη του Reszek και
έτρεφε ιδιαίτερο μίσος προς τα όντα των κατώτερων διαστάσεων. Ήταν πάντα ο
πρώτος που έτρεχε να βοηθήσει όσους τον είχαν ανάγκη, και πάντα ο τελευταίος
που έφευγε από τον κίνδυνο, όσο μεγάλος και αν ήταν αυτός. Μια τέτοια
περίσταση ήταν και όταν είχε πάει για να ελευθερώσει αιχμάλωτους πιστούς του
Reszek από ένα απόκρυμνο χάσμα στην Άβυσσο. Η αποστολή σε αυτό το σημείο είχε
μικρές πιθανότητες επιτυχίας και δεν θα μπορούσε να διοχετεύει τις θεϊκές του
ικανότητες, γι'αυτό και την κράτησε μυστική.  


Όταν έφτασε εκεί, έσπασε όλα τα κελιά και φώναξε στους αιχμάλωτους να φύγουν
από μια Πύλη που δημιούργησε. Οι δαίμονες τον κατάλαβαν και άρχισαν να του
επιτίθενται σε ολοένα και περισσότερα κύματα. Ο Nalshar όμως κράτησε τα
σατανικά όντα, στην άκρη ενός φαραγγιού, καθώς οι αιχμάλωτοι ο ένας μετά τον
άλλο έφευγαν από την πύλη. Οι δαίμονες καθώς μάθαιναν τι συνέβαινε άρχισαν να
επιτίθενται όλο και περισσότεροι: Παρόλο που οι αιχμάλωτοι μπόρεσαν να
δραπετεύσουν, οι δαίμονες τον περικύκλωσαν και του εμπόδισαν κάθε δίοδο
διαφυγής. Ο Nalshar κράτησε για αρκετές ώρες, αλλά στο τέλος της πέμπτης μέρας
ήταν ετοιμοθάνατος και οι δαίμονες ήταν ατέλειωτοι. Το μόνο που παρακάλεσε τον
Reszek ήταν να μην αφήσει τους δαίμονες να περάσουν την πύλη που είχε ανοίξει.
Ο Reszek εν τέλει κατάλαβε τι συνέβαινε και έριξε μια πανίσχυρη ακτίνα φωτός
μέσα από την πύλη. Η ακτίνα σκότωσε όλους τους δαίμονες στο πέρασμά της και
τύφλωσε τους υπόλοιπους με τη λάμψη της, εκτός από τον Nalshar. Αυτός
εκμεταλλεύτηκε την ανάπαυλα για να φτάσει σερνάμενος μέχρι την Πύλη και να
φύγει από την Άβυσσο.



Μετέπειτα υπάρχουν και άλλες περιπτώσεις που εμφανίστηκε στην υλική διάσταση
για να βοηθήσει θνητούς, όπως στην υποχώρηση του Bloodline και στη μάχη της
Upperbung. O Nalshar θεωρείται αρκετά αμφιλεγόμενη και αιρετική προσωπικότητα
στο δόγμα του Reszek. Πολλοί τον θεωρούν υπερβολικό, άλλοι ως αναγκαίο κακό
στις διαρκώς αυξανόμενες δυνάμεις των κατώτερων διαστάσεων, άλλοι ξεροκέφαλο
και άλλοι ήρωα.




####  Orgonol

Πάνω από ένας αιώνας είχε περάσει μετά την αιώνια σφαγή και η "νεογέννητη"
κόλαση μόλις είχε αρχίσει να σταθεροποιείται και να νομιμοποιεί την ύπαρξή της
στα μάτια του οποιουδήποτε, είτε του άρεσε ή όχι και η Στύγα είχε μόνιμα
ενωθεί με αυτήν. Οι "συμφωνίες του διαβόλου" ήταν, όπως και τώρα, η μόνη πηγή
ψυχών για την Κόλαση. Ο Orgonol όμως δεν έβλεπε σε αυτήν τον τέλειο κόσμο που
έταξε ο Sergonial. Τότε ήταν που φτιάχτηκε το Pit. Πολλές ψυχές δεν ήθελαν να
βοηθήσουν τον Sergonial σε αυτό που έκανε και εκεί τις έστελνε για να τις
βασανίσει. Ο Orgonol δεν μπορούσε να το ανεχτεί αυτό. Πήγε μπροστά στον
Sergonial και του είπε ότι δεν γίνεται να βασανίζει ψυχές.

"Δεν είναι δουλεία σου να το με κρίνεις." απάντησε ο Sergonial.

"Μου φαίνεται ότι δεν είσαι και πολύ διαφορετικός από τον Yerastu τελικά",
είπε φεύγοντας.





Ο Sergonial σκέφτηκε να τον διαλύσει εκείνη τη στιγμή εκεί που βρισκόταν αλλά
δεν ήθελε να καταστρέψει έναν από τους πιο ισχυρούς του στρατιώτες, για αυτό
του χάρισε την ζωή. Αυτό ήταν ένα λάθος που πλήρωσε σκληρά. Λίγο μετά το
γεγονός αυτό ο Orgonol πήγε στο Pit και ελευθέρωσε όλες τις ψυχές που ήταν
εκεί. Όλη η κόλαση τον κυνηγούσε, αλλά αυτός θα έφερνε την αποστολή του εις
πέρας. Όταν πια τα κατάφερε πήγε αυτές τις ψυχές στον Yeratu που τον μισούσε
πιο πολύ από όλους αλλά αναγνώριζε ότι ήταν ο καλύτερος για να κρίνει τι θα
γίνει με αυτές. Ο Yerastu σαν αντάλλαγμα του έδωσε μια θέση στα Χρυσά Παλάτια.



####  Talyrian

Η βασίλισσα των φτερωτών αγγελιαφόρων, είναι ιδιαίτερα αγαπητή ανάμεσα στα
ξωτικά. H Talyrian πρωτοεμφανίστηκε στο Ghost War, και έκτοτε ταξιδεύει
ανάμεσα στο Evergrowing Forest, τη Zaramel και την υλική διάσταση. Έχει στην
υπηρεσία της μεγάλο αριθμό από νεράιδες, πουλιά, ζώα και έντομα που την
υπηρετούν. Σπανίως θα την πετύχει κανείς στάσιμη: μονίμως ταξιδεύει σε
χιονισμένα βουνά, ανθισμένους κάμπους ή στις  τραγουδώντας στις στέπες. Την
λατρεύουν διάφορα πλάσματα από το Evergrowing Forest, και έχει μεγάλο μέρισμα
στο ακρωτήρι του Kelonarie, όπου είχε φτιάξει την πρωτεύουσα της Verhalith και
είχε κάτσει το μεγαλύτερο διάστημα, σχεδόν δύο αιώνες. Κένταυροι και σάτυροι
συχνά τραγουδούν στο όνομά της, ενώ έχει πιστούς ακόμα και ανάμεσα στις
σφίγγες και στις αρπυίες.  

Το δόγμα της περιλαμβάνει πως όλα τα μυνήματα και οι αγγελιοφόροι τους πρέπει
να είναι σεβαστά, ενώ οι ταξιδιώτες πρέπει να μπορούν να φιλοξενούνται και να
φροντίζουν ο ένας τον άλλο.  


####  Halaniel

Ένα από τα πιο μυστήρια όντα στο Zaramel, η Halaniel είναι ιδιαίτερα
αντικοινωνική. Σπανίως μιλάει με τον οποιονδήποτε, και οι περισσότερες δράσεις
της μαθαίνονται αφότου τις πραγματοποιήσει. O βασικός της στόχος είναι να
απελευθερώνει ψυχές που έχουν μετατραπεί σε απέθαντους, καθώς και όσες έχουν
παγιδευτεί στο Dreamworld. Τρέφει ιδιαίτερο μίσος προς τους εφιάλτες και τους
βρυκόλακες, καθώς και σε οποιουδήποτε χειραγωγεί ή ελέγχει κάποιον παρά τη
θέλησή του. Κάποιοι λένε πως ήταν η μικρή αδερφή της Hozetul, αλλά κανείς δεν
μπορεί να το επιβεβαιώσει εκτός ίσως από τους Primordials. H Halaniel
θεωρείται προστάτης των παιδιών, των ανάπηρων και των ζητιάνων, και οι
περισσότεροι υπήκοοί της είναι ιδιαίτερα ταπεινοί.

