---
date: 2019-08-11
author: sfakias
---
# Northern Customs

Παρακάτω περιγράφονται κάποια από τα πιο συχνά έθιμα και γιορτές που
απαντώνται στο βορρά.

1. **The First Prey** : Με την έναρξη του νέου χρόνου, κυνηγοί ξαμολιούνται σε ένα προκαθορισμένο σημείο για να πιάσουν το πρώτο κυνήγι του έτους. Αυτός που θα γυρίσει πίσω πρώτος είναι και αυτός που θεωρείται ο νικητής. Ο/η γηραιός/α του χωριού (Galdosh) έπειτα σφάζει το ζώο και συχνά λέει τους οιωνούς για το έτος, ενώ όλη η φυλή ή το χωριό βράζει το κρέας και κάνει σούπα, από την οποία τρώνε όλοι. Ωστόσο, συχνά γίνεται μεγάλο γλέντι, καθώς μέχρι να μαθευτεί ο νικητής έχουν επιστρέψει και άλλοι με επιπλέον θηράματα, τα οποία και τρώγονται στο γλέντι που ακολουθεί.
2. **The Missing Limb** : Πολλές φορές, όταν δύο οικογένειες έχουν διαφορές, καλείται ένας πολεμιστής από κάθε μία για να υπερασπιστεί την τιμή της σε μονομαχία. Για να μην στοχοποιηθεί έπειτα ο μονομάχος, συχνά οι δύο αντίπαλοι φορούν μάσκες. Νικητής στη μονομαχία είναι αυτός ο οποίος θα κόψει πρώτος ένα άκρο από τον άλλο. Έτσι, τα πιο συνηθισμένα όπλα είναι τα σπαθιά και τα τσεκούρια. Για αρκετούς, θεωρείται από τα πιο βάρβαρα έθιμα, αλλά η πλειοψηφία υποστηρίζει πως δύσκολα πεθαίνει κάποιος από αυτό.
3. **Catch the Deer** : Ένα εφηβικό συνήθως άθλημα, που περιλαμβάνει μια σειρά από προκλήσεις. Δημιουργούνται δύο ομάδες από τέσσερα, έξι ή οκτώ άτομα, και κάθε ομάδα πρέπει να πιάσει ένα ελάφι ζωντανό. Έπειτα, πρέπει να φέρει το ελάφι σε προσυμφωνημένο μέρος και να το δέσει και να φωνάξει το σύνθημα. Η άλλη ομάδα τότε, πρέπει να χωρίσει τα μέλη της στα δύο: οι μισοι να συνεχίσουν να κυνηγούν ζωντανό ένα ελάφι (η πρώτη φάση της διαδικασίας) και οι άλλοι μισοί να πιάσουν το ελάφι της άλλης ομάδας. Όταν και οι δύο ομάδες ολοκληρώσουν την πρώτη φάση, όλοι αφοσιώντονται στο να πιάσουν το ελάφι της άλλης ομάδας. Είναι ιδιαίτερα σημαντικό επομένως στην πρώτη φάση το ελάφι που θα πιαστεί να μην έχει τραυματιστεί σοβαρά, για να μπορέσει να τρέξει στη δεύτερη. Οι πιστοί της Valanshore λένε πως τα δύο ελάφια είναι ιερά, ιδιαίτερα το ελάφι που πιάνεται τελευταίο, και είναι στα μάτια τους ιεροσυλία το να τα σκοτώνουν.
4. **Boat Without Oars** : Μια κινητή γιορτή, που λαμβάνει χώρα λίγες μέρες αφότου αρχίσουν να λιώνουν οι πάγοι, συχνά κοντά στην εαρινή ισημερία. Το μικρότερο μωρό του χωριού κάθεται σε μια μικρή βάρκα, και συγκεντρώνεται ένας προσυμφωνημένος αριθμός κολυμβητών. Οι κολυμβητές έπειτα δένονται με σκοινιά στη βάρκα, χωρίς να επιτρέπεται να την αγγίξουν, και αρχίζουν να κολυμπούν μια συγκεκριμένη, αρκετά μεγάλη διαδρομή, σέρνοντας τη βάρκα. Σκοπός είναι να φτάσει το μωρό έκεί χωρίς να βραχεί, κάτι που σημαίνει πως δεν πρέπει να κουτουλήσει σε πάγους ή να πιτσιλιστεί. Η ατίμωση σε περίπτωση αποτυχίας είναι πολύ μεγάλη.
5. **Day of the Dead** : Στις 2 Coldreign λαμβάνει χώρα η γιορτή των νεκρών. Κάθε φυλή τη γιορτάζει διαφορετικά, αλλά συνήθως κανείς δεν επιτρέπεται να φάει τίποτα, εκτός από ένα συγκεκριμένο είδος υδρόμελου, το οποίο συχνά δημιουργεί παραισθήσεις, και επιτρέπει στους χρήστες του να επικοινωνούν με το Ethereal Plane. Η παρασκευή του παραμένει μυστική στους κύκλους των δρυίδων και των σαμάνων. Πολλά μαγικά και ανεξήγητα πράγματα έχουν συμβεί εκείνη τη μέρα, η οποία είναι μέρα ταπεινότητας και αναπόλησης του παρελθόντος και των νεκρών. Αυτή η μέρα είναι και το μνημόσυνο των περισσότερων οικογενειών στους νεκρούς τους, και πολλοί τους αναζητούν, με μια ελπίδα να ακούσουν μια φωνή της ψυχής τους από το Evergrowing Forest: Ελπίδα που σε σπάνιες περιπτώσεις πραγματοποιείται.
6. **The Last Harvest** : H φθινοπωρινή ισημερία "γιορτάζεται" στο βορρά με έναν αρκετά ιδιαίτερο τρόπο. Όλοι τρέχουν κατά τη διάρκεια όλης της μέρας να μαζέψουν προμήθειες για το χειμώνα και να ολοκληρώσουν ότι ετοιμασίες κάνουν: Απο ξύλα μέχρι προβειές μέχρι ρίζες, σοδειές και μπαχαρικά. Ο μόνος που δεν τρέχει είναι ο Galdosh, που προσπαθεί να συντονίσει τη δουλειά όλων των υπόλοιπων. Οι δουλειές συνεχίζονται με εντατικούς ρυθμούς τις επόμενες μέρες μέχρι την πρώτη σοβαρή κακοκαιρία, όπου και το Last Harvest σταματάει.
7. **Stranger at the Door** : Κατά το θερινό ηλιοστάσιο, στην πόρτα κάθε σπιτιού χτυπάει το βράδυ ένας ξένος, που συνήθως έχει έρθει από άλλο χωριό, συχνά και από άλλη φυλή. Σύμφωνα με το έθιμο, ο οικοδεσπότης πρέπει να πραγματοποιήσει την επιθυμία του. Συνήθως, ο ξένος στην πόρτα είναι νεαροί και νεαρές που πάνε στο σπίτι που μένει ένα άτομο που τους ελκύει ερωτικά, και το ζητούν: και ο οικοδεσπότης είναι υποχρεωμένος να πραγματοποιήσει την επιθυμία τους, ακόμα και αν έχουν έχθρα με το συγκεκριμένο άτομο. Πάντα, η διάδοση αυτού του εθίμου είχε να κάνει με το βαθμό εμπιστοσύνης που είχαν οι φυλές μεταξύ τους.
8. **Fall of the Mighty Worm** : Το έτος 4786, ένα πελώριο δικέφαλο linnorm, εν ονόματι Zuul, έσπειρε τον τρόμο στις όχθες της λίμνης Uperbung. Για βδομάδες, κατέστρεφε χωριά και σκότωνε κατοίκους, μέχρι την στιγμή που σε μια επική μάχη, στις 4 Moondance, το σκότωσαν ξακουστοί ήρωες. Έκτοτε γιορτάζεται η μέρα με τσιμπούσι σε όλους τους παραλιακούς οικισμούς της λίμνης, όπου έρχονται βάρδοι και ποιητές και εξιστορούν ηρωικά κατορθώματα του παρελθόντος.
9.  **Runestone Oath:** Όταν κάποιος αγγίζει μια ρουνόπετρα πράξεων και ορκίζεται σε αυτή με το αίμα του, ο όρκος του γίνεται αυτόματα ιερός σε όλο το Βορρά και το χέρι του παίρνει το σύμβολο της πράξης αυτής μέχρι την ολοκλήρωσή του. Οφείλει να τον τηρήσει, και όλοι όσοι βλέπουν το σημάδι οφείλουν να σεβαστούν τον όρκο του. αλλά ταυτόχρονα ο όρκος δεν μπορεί να παραβιάζει τις αρχές της πράξης αυτής, αλλιώς ακυρώνεται. Σε περίπτωση που ο όρκος δεν τηρηθεί, στα χρονικά πλαίσια που η ίδια η πράξη κρίνει, τότε αυτή με τη σειρά της εκδικείται αυτόν που τον πήρε, ενώ σε περίπτωση που κάποιος άσχετος με τον όρκο προσπαθεί να εμποδίσει την υλοποίησή του, αντίστοιχα δέχεται την οργή της πράξης αυτής, καθώς και όλου του Βορρά.

