---
date: 2023-01-17
author: sfakias
---
# Η πρώτη εξερεύνηση του Zelgerosh

Στην Imtaria ήξεραν ήδη από την εποχή του Winters War πως υπήρχε μια ήπειρος νοτιοανατολικά του Whistor. Κανείς δεν είχε ταξιδέψει εκεί, και με τον εμφύλιο πόλεμο εντός της αυτοκρατορίας κανείς δεν είχε και την πολυτέλεια να ασχοληθεί με αυτό. Ωστόσο, μόλις η κατάσταση στη νεοιδρυθείσα αυτοκρατορία σταθεροποιήθηκε, δεν ήταν λίγοι αυτοί που άρχισαν να αναρωτιούνται τι υπάρχει εκεί και να θέλουν να εξερευνήσουν.

Η πρώτη ερευνητική αποστολή, με πέντε πλοία, ξεκίνησε από την Oscia με μια στάση στο Whistor για ανεφοδιασμό. Ηγέτης αυτής της αποστολής ήταν ο Qurin, βαρώνος της Faankar και πιστός του Sigard, ο οποίος ήταν μακρινός απόγονος του βασιλιά Valanir. Είχε πάρει μαζί του διάφορους εξερευνητές, χαρτογράφους και γεωγράφους του Syvorms Chartographic Society, καθώς και αρκετούς στρατιώτες. Ανάμεσά τους ήταν ο χαρτογράφος Ravyn, ο αρχιτέκτονας Nalgarone και ο στρατηγός Duarte. Καθένας από αυτούς έμελλε να παίξει κρίσημο ρόλο στη συνέχεια της εξερεύνησης.  

Αποφεύγοντας το κακόφημο Devi Strait, ο Qurin κατευθύνθηκε ανατολικά. Η έρημος Haltu δεν έμοιαζε με καλό μέρος για να αποβιβαστεί, επομένως συνέχισε μέχρι που το έδαφος έγινε πιο γόνιμο και υγρό, και εκεί, δίπλα στον ποταμό Ayui ίδρυσε το Qurin, την ομώνυμη πόλη. Έχοντας πρόσβαση σε νερό, σπάνιες πρώτες ύλες και αρκετά γόνιμη γη ώστε να υποστηρίζει φάρμες, γρήγορα το Qurin μεγάλωσε και έγινε μικρή πόλη, με οχύρωση και κεντρικός εμπορικός προορισμός, με αποτέλεσμα να ξεκινήσει ο Νότιος Εμπορικός Δρόμος που μετέφερε αγαθά από και πρός την Imtaria με στάσεις στο Whistor και το Markesh.  

Επόμενη στάση ήταν η πόλη της Itza, όπου ήρθε και η πρώτη, βίαιη επαφή με ιθαγενείς. Ωστόσο, με την παρέμβαση του Nalgarone και του Ravyn οι εχθροπραξίες σταμάτησαν και συμφώνησαν με τους ντόπιους lizardfolk την ανταλαγή μετάλλων και εργαλείων για πολύτιμους λίθους και φρούτα του δάσους. Ο Nalgarone έπειτα άρχισε να τους δείχνει διάφορες αρχιτεκτονικές και μηχανικές δεξιότητες που ήξερε που έκαναν τους Tixali να τον σεβαστούν και να τον εμπιστευτούν. Αυτό μετέπειτα ο Nalgarone το αξιοποίησε για τους δικούς του σκοπούς, αλλά σε πρώτο στάδιο τους έφτιαξε απίστευτα κτήρια και ναούς, μοναδικοί σε τεχνοτροπία και διαστάσεις, ενώ ταίριαζαν και με τα ήθη και έθιμα της περιοχής. Έτσι, ο αρχιτέκτονας εγκαταστάθηκε εκεί.  

Βρίσκοντας την Itza ένα καλό, έστω και προσωρινά, σύμμαχο, ο Qurin με την ομάδα του συνέχισαν νότια, αλλά τότε άρχισαν οι διαφωνίες με το στρατηγό Duarte. Ο Duarte έλεγε πως έπρεπε να εξερευνήσουν την ενδοχώρα, αλλά ο Qurin δεν ήθελε να σπάσει την άτυπη ειρήνη με τους Tixali, και ακόμα περισσότερο δεν ήθελε να επαναληφθεί η αιματοχυσία στην παραλία της Itza, για την οποία βασικός υπεύθυνος ήταν ο Duarte. O Qurin έστειλε αντ'αυτού σαν συναίνεση τον Ravyn με μια μικρή ομάδα να αρχίσει να χαρτογραφεί την ενδοχώρα, με διαταγές να σεβαστεί τους ντόπιους. Ίδρυσαν μια δεύτερη παραθαλάσια βάση, ανατολικά των βάλτων του Sumshirlu, η οποία έγινε έδρα του στρατηγού Duarte.

Ο Qurin αποφάσισε να συνεχίσει νότια με τρία πλοία, θέλοντας να ερευνήσει το άγνωστο. Έπλευσε δυτικά, να δει και την άγρια μεριά του νησιού, μέχρι που στις εκβολές του ποταμού Wungu η εξάντληση και η έλλειψη τροφής τους ανάγκασε να σταματήσουν. Εκεί ο Qurin ίδρυσε την τελευταία του πόλη: Το Vox, στο κέντρο του οποίου δημιουργήθηκε ένας ναός αφιερωμένος στον Sigard και πλαισιώθηκε με ένα πανίσχυρο φρούριο, που λέγεται πως ήταν αδύνατον να πολιορκηθεί. Τα σχέδια τα ανέλαβε ο Nalgarone, και λέγεται πως ήταν το πιο εντυπωσιακό του έργο.  

Θέλοντας να επιστρέψει στην Imtaria, την επόμενη χρονιά, ο Qurin βρέθηκε μόνος του. Το μισό πλήρωμα ήθελε να μείνει εκεί, απολαμβάνοντας την καινούργια τους ζωή, με αποτέλεσμα μόνο δύο καράβια να επιστρέψουν. O στρατηγός Duarte έδιωξε από την πόλη του τον Qurin, αρνούμενος κάθε συνεργασία με την Imtaria, και σύντομα έγινε πειρατής και άρχισε να κάνει πλιάτσικο στην εμπορική οδό, ενώ η πόλη του ονομάστηκε Plunder Town και αποτελεί τον πρόδρομο του Pirate Council.  

Στo Vox, o Qurin βρήκε τον Nalgarone να τον έχει προδώσει και να έχει ληστέψει τους ιθαγενείς, οι οποίοι έλεγαν πως έκανε μάγια και το φρούριο ήταν καταραμένο. Όσο για τον Ravyn, του έστελνε ανά διαστήματα χάρτες αλλά η δουλειά που είχε αναλάβει έμοιαζε να μην έχει τελειωμό. Έτσι, επέστρεψε στον αυτοκράτορα Khalaris όσα έμαθε και του έφερε θησαυρούς από τα νότια. Το ενδιαφέρον της Imtaria για το Zelgerosh έγινε πολύ μεγάλο, και το South Trade Route πλέον μετρούσε δεκάδες καράβια κάθε εβδομάδα. Ο Qurin συνέχισε τις αποστολές του στο Zelgerosh, μέχρι που έπειτα από μια βαριά ελώδη νόσο απεβίωσε στο St. Qurin, όπου και ανακυρήχθηκε άγιος μετά θάνατον.  

