---
date: 2019-05-04
author: sfakias
---
# Twalar: Between dream and shadow

Πολλά πλάσματα που έχουν ταξιδέψει για μεγάλο χρονικό διάστημα στο Dreamworld,
συχνά αδυνατούν να ορίσουν την αρχή και το τέλος του. Έχοντας περάσει τόσο
καιρό εκεί, για τον οποιονδήποτε είναι πολύ εύκολο να οδηγηθεί στην τρέλα και
να χάσει αυτή την διαχωριστική γραμμή μεταξύ πραγματικότητας και ονείρου. Αυτό
όμως το διαπίστωσε γρήγορα και ο ίδιος ο Voolthow, ο παλιός φίλος της
primordial του Dreamworld, της Hozetul.



Καθώς είχαν στο παρελθόν πολύ φιλικές σχέσεις, ο Voolthow μπορούσε πολύ εύκολα
να καταλάβει πως λειτουργούσε ο κόσμος των ονείρων. To Shadow Plane και το
Dreamworld υπήρχαν μαζί στο Spiritual Dimension, και ο Voolthow βρήκε σύντομα
πολλά παράθυρα για να στέλνει τη σκοτεινή του μαγεία εκεί, και σύντομα οι
εφιάλτες πολλών πλασμάτων έγιναν πολύ σκοτεινοί: και ο Voolthow έστειλε
shadowfolk και Wayang και άλλα σκοτεινά πλάσματα εκεί, να χρησιμοποιούν τους
κοιμισμένους σαν μαριονέτες του. Κάποιοι θνητοί μάλιστα μετά από λίγες νύχτες
και πλύση εγκεφάλου, κατέληξαν να γίνονται ακόμα και ιερείς του.



Προφανώς ο Voolthow αντιμετώπιζε και τα Wayang που είχε στείλει στο Dreamworld
ως υποχείριά του, και δεν είχε την πολυτέλεια να κάνει και αλλιώς. Κάθε
υποτακτικός του στο Dreamworld είχε υπό την επιρροή του αρκετές δεκάδες
θνητούς, και θα δημιουργούσε αρκετά προβλήματα με την παραμικρή του ανυπακοή.
Όμως, τα προβλήματα του Άρχοντα του Σκότους δεν ξεκίνησαν από εκεί, αλλά από
τους εφιάλτες.



Οι εφιάλτες, που ήταν πρακτικά κομμάτια της ίδιας της Hozetul, πολύ γρήγορα
άρχισαν να δυσανασχετούν ιδιαίτερα με την παρουσία του Shadow Plane. Όχι μόνο
κάποιος αμφισβητούσε τη δικιά τους επιρροή και εξουσία, αλλά ακόμα περισσότερο
παρέβαινε τους άγραφους κανόνες στον κόσμο των ονείρων: Η υλική και ψυχική
υπόσταση του κοιμισμένου έπρεπε να μείνει ανέπαφη. Κατάμαυροι δράκοι,
φλεγόμενα άτια, πελώρια πουλιά και διάφοροι άλλοι εφιάλτες συσπειρώθηκαν και
άρχισαν τις επιθέσεις στους πιστούς του Voolthow.



Οι επιθέσεις αυτές είχαν απροσδόκητη επιτυχία, γιατί στόχευαν συγκεκριμένα
μόνο αυτούς που παρενέβαιναν τους άγραφους αυτούς κανόνες. Τότε, οι πιο
δειλοί, διαπίστωσαν πως ήταν στο συμφέρον τους να συμμαχίσουν με τους
εφιάλτες, καθώς θα γλίτωναν από τον έλεγχο του Voolthow. Και η συμμαχία αυτή
ονομάστηκε Twalar. Τα αποτελέσματα τους ήταν πολλαπλασιαστικά, καθώς κάθε
εισβολέα που εξόντωναν, γλίτωναν εκατοντάδες θνητούς από το μαρτύριό τους, και
όσο περισσότερους θνητούς έχανε ο Voolthow, τόσο πιο δύσκολο του ήταν να
εισβάλει στο Dreamworld.



Σύντομα ο Voolthow έχασε σχεδόν όλες τις διαύλους που είχε για να στέλνει τη
σκοτεινή του μαγεία στο Dreamworld. Τα Wayangs και όσοι είχαν αποστατήσει,
όμως, είχαν εγκλωβιστεί στον κόσμο των ονείρων. Και ήξεραν ότι αν έφευγαν από
εκεί, ο Voolthow θα τους κυνηγούσε και θα τους υπέτασσε στη θέλησή του, αφού
τιμωρούσε κάποιους παραδειγματικά. Και οι Twalar αντιμετώπισαν αυτό το
πρόβλημα ενιαία. Βρήκαν τρόπους να στέλνουν τα πρωινά, όταν ξυπνούσαν οι
θνητοί, κάποιες ψυχές των Wayang μέσω των ονείρων στην υλική διάσταση, και
αυτοί εγκαταστάθηκαν εκεί, με απόλυτη μυστικότητα, στις πιο απόκρυφες γωνιές
του κόσμου: στο Kelonarie και στο Drozzin. Με μια ευκαιρία να μπορέσουν να
πάρουν στον έλεγχό τους τις τύχες τους και τις ζωές τους, χωρίς να είναι
υπηρέτες κανενός.

