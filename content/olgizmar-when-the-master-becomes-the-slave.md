---
date: 2016-12-23
author: sfakias
---
# Olgizmar: When the master becomes the slave

Πριν τέσσερις αιώνες, η περιοχή ανατολικά του Darrok ονομαζόταν Almahr και
ήταν από τις πιο πλούσιες περιοχές στην Ενδοθάλασσα. Την επιτυχία της αυτή την
όφειλε αφενός στη γεωγραφική της θέση, που την καθιστούσε εμπορικό κέντρο
μεταξύ του Korhond, του Βορειου Darrok και της Ιμταρια. Αφετέρου, όμως, είχε
μια συντεχνία από πανίσχυρους μάγους, γνωστούς και ως Demonslavers, που είχαν
τον απόλυτο έλεγχο της εξουσίας και του καταμερισμού των αγαθών.



Οι Demonslavers αντλούσαν μεγάλο μέρος της δύναμής τους από την υπηρεσία των
δαιμόνων. Με χρονοβόρες και απαιτητικές θυσίες και τελετές, μπορούσαν να
καλούν δαίμονες που τους υπάκουαν κατά γράμμα. Συχνά, βέβαια, το τίμημα ήταν
τεράστιο: Εκατοντάδες ψυχές ανθρώπων θυσιάζονταν, ενώ σπάνια κάποιος μάγος
γλίτωνε μετά θάνατον την Άβυσσο. Πολύ σύντομα, η έπαρση κυρίευσε τους μάγους
του Almahr. Πίστευαν πως ήταν ανώτεροι από τους άλλους θνητούς και δύσκολα
μπορούσε κάποιος να το αναιρέσει, όταν ακόμα και ο πιο ασήμαντος μάγος στη
χώρα είχε τουλάχιστον ένα δαίμονα στην υπηρεσία του. Από μια στιγμή και μετά,
το μεγαλύτερο μέρος του στρατού απαρτιζόταν από δαίμονες.



Η Almahr γρήγορα επεκτάθηκε προς τα δυτικά. Το Darrok όμως είδε την απειλή και
απάντησε έγκαιρα. Πολλοί γενναίοι πολεμιστές του θυσιάστηκαν στις πρώτες
μάχες, για να χτιστούν από τους νάνους σε αρκετά σημεία φρούρια που θα
περιόριζαν την επέκταση των δαιμόνων και των μάγων, μεταξύ των οποίων το
Khalaram και το Keyrod. Ταυτόχρονα, αντιλαμβανόμενη την απειλή, η Imtaria
έστειλε στόλο για να περιορίσει τη ναυτική δύναμη του Almahr στα νότια. Εν
τέλει, με πολλές απώλειες, έπειτα από δύο χρόνια πολέμων, οι μάγοι σταμάτησαν
την προέλασή τους και άλλαξαν το σχέδιό τους.



Έπειτα από ένα μακροσκελές συμβούλιο, αποφάσισαν να στραφούν στη μεγαλύτερή
τους δύναμη, την μαγεία. Άρχισαν να θυσιάζουν όποιον ήταν αναλώσιμος για
αυτούς για να πάρουν εκδίκηση, και σύντομα ο στρατός των δαιμόνων
διπλασιάστηκε. Αυτό που δεν ήξεραν, όμως, ήταν ότι οι δαίμονες ήταν
επικίνδυνοι και για τους ίδιους. Έτσι, ανταποκρίνονταν στο κάλεσμα χωρίς
αντίτιμο από μια στιγμή και μετά, και πέρναγαν μαζικά μέσα από τις Πύλες στην
υλική διάσταση. Μια μέρα το 4529, οι δαίμονες έσπασαν τις σφραγίδες που τους
κρατούσαν σκλάβους των μάγων και επιτέθηκαν στους αφέντες τους, σε ένα λουτρό
αίματος που κράτησε επί ένα μήνα. Τότε η Almahr μετονομάστηκε σε Olgizmar, η
μαύρη ερημιά. Μυστηριωδώς, ένα κομμάτι της Olgizmar μετά τη θυσία αυτή
πλημμήρισε και η Olgizmar έγινε πλέον νησί, καθώς χάθηκε η λεπτή λωρίδα γης
που την ένωνε με το Darrok.



Οι μάγοι, ωστόσο, ήταν αρκετά δυνατοί ώστε να κρατήσουν σε κάποιες περιοχές,
όπως στην πρωτεύουσα του Dorvolosh. Επίσης, μόλις έσπασαν τις σφραγίδες,
πολλοί δαίμονες διαπίστωσαν πως δεν μπορούσαν να μείνουν για πολύ στην υλική
διάσταση. Ταυτόχρονα, όμως, κάποιες Πύλες έμειναν ανοικτές, και λειτουργούσαν
περιορισμένα. Έτσι, σήμερα επικρατεί μια πολύ περίεργη κατάσταση στην περιοχή,
όπου συνυπάρχουν μάγοι και δαίμονες, και σε κάθε περιοχή κάποιοι είναι αφέντες
και κάποιοι σκλάβοι.  

Στο νότιο κομμάτι του νησιού, με επίκεντρο το Pyrlon, έχουν κυριαρχήσει οι
δαίμονες, και φήμες λένε πως έχουν τουλάχιστον μία πύλη για να πηγαινοέρχονται
από και προς την Άβυσσο. Τα δάση είναι σκούρα και μοιάζουν μυστήρια προς τα
νοτιοανατολικά, καθώς είναι έντονη η επιρροή των δαιμόνων, και το μέρος
θυμίζει Άβυσσο. Αντίστοιχα, στα βορειοδυτικά οι μάγοι έχουν μπορέσει να
οριοθετήσουν την επέκταση των δαιμόνων, και έχουν γεμίσει την περιοχή κοντά
στο Dorvolosh με προστατευτικούς ρούνους και ξόρκια που κρατούν τους δαίμονες
μακριά. Ταυτόχρονα, στο Gatewatch υπάρχει ένα άντρο από μάγους, που προσπαθούν
να κρατήσουν τους δαίμονες μακριά, αλλά δέχονται πολλές επιδρομές. Εκεί
βρίσκεται η μεγαλύτερη πύλη του νησιού, και είναι ζωτικής σημασίας για τους
Demonslavers να μην την πάρουν οι δαίμονες στον έλεγχό τους. Η πλάστιγγα
γέρνει διαρκώς προς τη μία η προς την άλλη, όμως το αμφίρροπο αποτέλεσμα των
διαρκών συγκρούσεων περιορίζει μία από τις δύο πλευρές να πάρει τον απόλυτο
έλεγχο.

