---
date: 2021-04-27
author: sfakias
---
# Η εισβολή στο Tarthyn

H Kambah, μαθαίνοντας την αποχώρηση των Πράσινων Λόφων από την Palaurim, γρήγορα διαπίστωσε πως δημιουργήθηκε ένα κενό που θα μπορούσε να εκμεταλλευθεί στα νότια. Το Tarthyn, ήταν μια περιοχή με λίγες άμυνες και παρόλο που διατηρούσε καλές σχέσεις με τους Πράσινους Λόφους, δεν είχε αρκετούς πολεμιστές το ίδιο για να το προστατέψουν. Έτσι, οι Kenorex οργάνωσαν μια εκστρατεία στα νότια, η οποία προετοιμαζόταν για αρκετούς μήνες, από την αρχή του έτους 4818.

Από πλοία και πολεμιστές έλλειψη δεν υπήρχε: μετά τη Ναυμαχία της Ομίχλης διέθετε την απόλυτη υπεροχή στη θάλασσα στις βορειοανατολικές περιοχές. Στις αρχές του καλοκαιριού, εκατοντάδες καράβια, πολεμικά και μεταγωγικά, φάνηκαν στις ακτές του Silkwin. Οι καμπάνες της πόλης χτύπησαν και άρχισε να μαζεύονται στις επάλξεις στρατιώτες και ιερείς, όμως ήταν ήδη αργά. Ορδές πολεμιστών αποβιβάστηκαν γύρω από την πόλη και άρχισαν να σφάζουν όποιον έβρισκαν.  

Ο βασιλιάς Odern διέταξε να κλείσουν οι πύλες και οι καταπακτές για να μην προλάβουν να μπουν. Όσοι ήταν μέσα στα τείχη έγιναν μάρτυρες αποτρόπαιων σφαγιασμών και βασανισμών σε όσους είχαν κλειστεί έξω: Οι εισβολείς έπιαναν έναν έναν χωρικούς και στρατιώτες και τους βασάνιζαν ή τους παλούκωναν σε κοινή θέα, καλώντας τους φίλους και συγγενείς τους να ανοίξουν τις πύλες. Κάποιες τέτοιες απόπειρες από μέσα σταμάτησαν έγκαιρα, και ο Odern προσπάθησε να διαπραγματευτεί την τύχη των αιχμαλώτων, αλλά γρήγορα κατάλαβε ότι δεν διέθετε κανένα διαπραγματευτικό χαρτί.  

Ο εξοπλισμός πολιορκίας ήταν έτοιμος το ίδιο βράδυ, καθώς πολλά κομμάτια έπρεπε απλώς να τα κουβαλήσουν από τα πλοία, μιας και ήταν συναρμολογημένα από πριν. Η πόλη ήταν εντός εμβέλειας των καταπελτών από τα ογκώδη πλοία της Kambah, και σύντομα άρχισαν να ρίχνουν βλήματα που είχαν μέσα φωτιές από την ίδια την Κόλαση. Έσκαγαν και έκαιγαν τα πάντα, αγνοώντας ακόμα και τις άμυνες από τους ιερείς του Luminous Order. Κάποια βλήματα μάλιστα έβγαζαν διαβόλους από μέσα όταν έσκαγαν, που έμοιαζαν με φλεγόμενα αιλουροειδή. Τα κτήνη αυτά έπεφταν πάνω στους αμυνόμενους και λάβωναν δεκάδες προτού οι ιερείς και οι ιππότες των Ταγμάτων τα σκοτώσουν ή τα διώξουν πίσω στην Κόλαση.

Οι πρώτες σκάλες στερεώθηκαν από τη μεριά των τειχών του λιμανιού, και οι πολεμιστές άρχισαν να σκαρφαλώνουν. Βραστό λάδι και επικλήσεις τους υποδέκτηκαν, ανακόπτοντας τη φόρα τους, αλλά αυτό ήταν μια προσωρινή ανάσα. Βαριά θωρακισμένα ορκ έφτασαν στις επάλξεις, αγνοώντας τα βέλη. Επικεφαλής της επίθεσης ήταν ένας πελώριος σιδερόφρακτος πολεμιστής με σφυρί, ο Nolgor Dalx, που ήταν Hellspawn. Πήδηξε πάνω στα τείχη και άρχισε να τρέχει, ποδοπατώντας τοξότες και ρίχνοντάς τους από τα τείχη. Η πανοπλία του είχε γεμίσει βέλη αλλά εκείνος έμοιαζε ασταμάτητος.  

Απέναντι βρέθηκε ένας half-orc πολεμιστής από το Luminous Sword, εν ονόματι Grok. Ο Nolgor τον πέταξε πέρα αλλά εκείνος σηκώθηκε και άρχισε να τον χτυπάει με τις σιδερένιες γροθιές του, που έλαμπαν από θεϊκή μαγεία. Ο Nolgor τον χτύπησε με το σφυρί στο στήθος, αλλά ο Grok απάντησε με χτυπήματα που κουδούνιζαν στην πανοπία του διαβολικού στρατιώτη. Ένας φρουρός πήδηξε πάνω του από πίσω και προσπάθησε να τον ρίξει κάτω, αλλά τραυματίστηκε στα ατσάλινα αγκάθια του κράνους που κουνιούνταν βίαια. Ο Nolgor γύρισε και του έλιωσε με τη μπότα το κεφάλι.  

O Grok όμως βρήκε χρόνο και άρχισε να ρίχνει απανωτές μπουνιές στον Nolgor, κάνοντάς τον να γονατίσει. Με μια ξαφνική κίνηση, όμως, χτύπησε με το σφυρί το σαγόνι του και πέταξε τον πιστό πέρα. Ο Nolgor όρμησε να τον αποτελειώσει αλλά ξαφνικά ένας πελώριος τείχος από φωτιά εμφανίστηκε μπροστά του. Έτρεξε μέσα του και βγήκε αλώβητος, μόνο για να δεί ένα γκρεμισμένο τείχος μπροστά του. Βρυχήθηκε και συνέχισε να περπατάει στο κενό, καθώς είχα καταλάβει τις ψευδαισθήσεις. Ένας gnome μάγος είχε πάρει θέση πίσω από τον Grok και τον καθυστερούσε με παραπλανητικά ξόρκια. Ο Grok όμως ήταν χτυπημένος, επομένως τον έκανε αόρατο με ένα ξόρκι και με ένα δεύτερο πήδηξαν στον απέναντι πύργο.  

Σύντομα το σημείο που είχε καθαρίσει ο Nolgor είχε γεμίσει πολεμιστές των Kenorex. Από κει, προσπάθησαν να προχωρήσουν στο πρώτο οικοδομικό τετράγωνο, αλλά τους υποδέχτηκε μια βροχή από βέλη και θεϊκή φωτιά και αναγκάστηκαν να σταματήσουν. Το εξωτερικό τείχος όμως είχε πέσει, και οι πολεμιστές άρχισαν να μαζεύονται εκεί, βρίσκοντας κάλυψη από τους γύρω πύργους. Καθώς η νύχτα άρχισε να πέφτει, οι εχθροπραξίες έμοιαζαν να σταματούν, αλλά οι Kenorex δεν άφησαν τους κατοίκους να ξεκουραστούν και να πενθήσουν τους νεκρούς τους. Αλόκοσμες κραυγές από φρικιαστικά όντα έσπαγαν τη σιγή της νύχτας, μαζί με περιστασιακές βολές από καταπέλτες.  

Το επόμενο πρωί ο στρατός της Kambah σταμάτησε τις επιθέσεις. Ο Rongerak με τη συνοδεία του εμφανίστηκαν μπροστά από την Νότια Πύλη της κυρίως πόλης με λευκή σημαία, έτοιμοι για διαπραγματεύσεις. Πολύ γρήγορα, ο Odern με τη δική του συνοδεία και τον Grok κατέβηκε για να τον συναντήσει. Ο Rongerak του έδωσε δύο επιλογές, αγνοώντας τις φονικές ματιές που του έριχνε ο βασιλιάς. Είτε θα παρέδιδε την πόλη, και θα είχε το λόγο του ότι δεν θα συνέχιζε στο υπόλοιπο Tarthyn, είτε θα του παραχωρούσε όλη την περιοχή βόρεια της λίμνης Tartha και των Pinewoods και δυτικά του Silkwin. Σε κάθε περίπτωση δεσμεύτηκε ότι θα απελευθέρωνε τους αιχμάλωτους και θα επέστρεφε τα πτώματα των νεκρών, για να σιγουρευτεί ότι ο βασιλιάς θα δεχόταν να διαπραγματευτεί.  

Ο Odern δυσκολεύτηκε ιδιαίτερα να απαντήσει. Ο Rongerak του έδωσε μια μέρα διορία, γιατί ήξερε πως διακινδύνευε να έρθουν οι Πράσινοι Λόφοι να τους βοηθήσουν. Είτε θα έχανε σχεδόν το ένα πέμπτο της χώρας του, είτε την πρωτεύουσα που ήταν κέντρο εμπορίου και βιοτεχνίας, ισχυρό αμυντικό εμπόδιο και έδρα του στέμματος. Ρώτησε τους συμβούλους του, και με την εξαίρεση ενός δρυίδη και κάποιων αρχόντων που είχαν γη στα δυτικά, οι περισσότεροι συμφώνησαν πως ήταν καλύτερα να σώσουν την πόλη. Ο Odern με βαριά καρδιά έδωσε την απάντησή του στον Τύρρανο, και η πολιορκία την επόμενη μέρα έληξε και οι αιχμάλωτοι επέστρεψαν στις οικογένειές τους.  

Αγγελιαφόροι και περιστέρια μετέφεραν παντού τα νέα. Ο κάθε κάτοικος, και ο κάθε άρχοντας κληθηκε μέσα σε λίγες μέρες να διαλέξει: Είτε να αφήσει τη γή και την περιουσία του και να ξεκινήσει εκ νέου τη ζωή του στα νότια και στα ανατολικά, είτε να μείνει και να υποφέρει τον τυρρανικό ζυγό της Kambah. Για πολλούς χωρικούς, αυτή δεν ήταν καν επιλογή: Ήταν αναγκασμένοι να μείνουν καθώς δεν είχαν ούτε ευκολίες να φύγουν ούτε μπορούσαν να αφήσουν τα ζώα τους. Για κάποιους άρχοντες, η επιλογή ήταν ακόμα πιο προφανής, καθώς είχαν τεράστια πλούτη που θα τα έχαναν, και είχαν μισήσει τον Odern που τους ξεπούλησε έτσι εύκολα. Για άλλους, που είχαν δει κτηνωδίες από τους Kenorex, ο δρόμος της εξορίας φάνηκε καλύτερος.  

Τεράστια καραβάνια από μετανάστες δημιουργήθηκαν, κατευθυνόμενα πρώτα νότια και έπειτα κάποιοι ανατολικά, περνώντας τα Pinewoods. Οι Kenorex έφτασαν μέσα σε λίγες μέρες σε όλες τις περιοχές, αλλά άφησε αυτούς που επιθυμούσαν να φύγουν ανενόχλητους. Εγκατέστησαν σε όλους τους πύργους και όλα τα κάστρα δικό τους στρατό, και όποιος άρχοντας τους αρνήθηκε είσοδο τον τιμώρησαν παραδειγματικά, καλώντας διαβόλους να εισβάλουν στον πύργο του. Οι άρχοντες είτε αντικαταστάθηκαν είτε υποχρεώθηκαν να έχουν ένα σύμβουλο της Kambah δίπλα τους, για να εξασφαλίζει την απόλυτη υπακοή τους στον Πέτρινο Θρόνο της Aar. 

Ομως όσοι περίμεναν πως ο ζυγός θα είναι δυσβάστακτος, έπεσαν έξω. Για τους περισσότερους χωρικούς, η φορολογία παρέμεινε περίπου η ίδια με πριν, ενώ η αυθαιρεσία ορισμένων αρχόντων σταμάτησε βίαια, οι οποίοι μέχρι πρόσφατα μπορούσαν να αυξάνουν τους φόρους χωρίς να τους ελέγχει κανείς. Ο στρατός των Kenorex έχτισε αναχώματα και κάποια προπύργια στα νότια για να σιγουρευτεί ότι δεν θα υπάρξει κάποια αντεπίθεση, αλλά το Tarthyn, έχοντας ήδη δεχτεί τεράστιο πλήγμα, δεν ήταν σε θέση να απαντήσει. Ακόμα περισσότερο, οι Kenorex φρόντισαν να περιορίσουν την κακομεταχείρηση των χωρικών, με αποτέλεσμα να μην υπάρχει κλίμα εξέγερσης εντός της κατειλλημένης περιοχής. Και για άλλη μια φορά, φάνηκε η στρατηγική ανωτερότητα του Rongerak, που μόνο με μία μέρα μάχη και μικρές δικές του απώλειες, κατάφερε να προσαρτήσει μια τεράστια εύφορη έκταση στην Kambah.  

