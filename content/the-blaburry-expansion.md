---
date: 2021-03-08
author: sfakias
---
# The Blaburry Expansion

Η επέκταση των δράκων στο βόρειο Drozzin δεν έγινε σε καμία περίπτωση αναίμακτα. Οι ιθαγενείς δυνάμεις της φύσης που κατοικούσαν εκεί αντιλήφθηκαν έστω και καθυστερημένα το μέγεθος της απειλής, και συσπειρώθηκαν για να το αντιμετωπίσουν. Από τους αρχηγούς των fey που είχαν μείνει όταν οι δράκοι έφτασαν στο δάσος του Blaburry, ο ισχυρότερος ήταν μια γριά μέγαιρα μάγισσα, εν ονόματι Tikimura. Προσπάθησε να μαζέψει έγκαιρα όσο το δυνατόν περισσότερους πολεμιστές του δάσους μπορούσε, και όρισε υπαρχηγό την βασίλισσα Νύμφη Valauri, που μπορούσε να ελέγχει τα ζώα και τα φυτά στα ανατολικά του δάσους.

Καθώς οι δυνάμεις του εχθρού έφταναν, η Valauri διέταξε τοξότες kitsune να ρίξουν βέλη στους δράκους και τους bloodscales. Τα βέλη τα ενίσχυσε με φονικό δηλητήριο η Tikimura, και όταν έπεσαν πάνω στις τάξεις του εχθρού δημιούργησαν πολλές απώλειες και πανικό. Ωστόσο, ανασυντάχτηκαν και επέστρεψαν στην επίθεση. Ένας τεράστιος θαλάσσιος δράκος, η Alfavriix, πέρασε μέσα από τα δέντρα, ξεριζώνοντάς τα, και με μια της όξινη ανάσα έλιωσε μισό λόχο από τοξότες. Εκμεταλλευόμενοι το κενό στην άμυνα, πάνοπλοι πεζοί bloodscales όρμησαν και άρχισαν να σκοτώνουν tengu και kitsune, που δεν διέθεταν την ίδια πανοπλία και εκπαίδευση ώστε να κρατήσουν το σχηματισμό τους.  

Αυτό που δεν γνώριζαν τα fey ήταν πως είχαν έναν προδότη στις τάξεις τους, τον Flux. Ένα μικροσκοπικό πλάσμα, 3 πόδια σε ύψος, είχε παραχωρήσει τη σπηλιά του στα παράλια σε πιστούς του Klemnestron, έπειτα από απειλές τους. Από εκεί άρχισαν να κάνουν τελετές για να ενισχύσουν τους πολεμιστές των bloodscales και να μειώσουν την δύναμη της Valauri στην τοπική χλωρίδα και πανίδα. Και ενώ αρχικά τα δέντρα τα ίδια πλάκωναν διερχόμενους πολεμιστές, και οι αρκούδες του δάσους πάλευαν με δράκους, μετά από λίγο άρχισαν να αδρανοποιούνται ή να τρέχουν σε φυγή. Η μάχη θα κατέληγε σε πανωλεθρία.  

Η Valauri κατάλαβε ότι το μαγικό αποτέλεσμα αυτό ξεκινούσε από τη δική της περιοχή, αλλά για να μπορέσει να είναι πετυχημένο ήταν απαραίτητη η πρόσκληση κάποιου από τους ντόπιους. Παρακάλεσε τους πολεμιστές της, έστω και την ύστατη στιγμή, όποιος ήταν ο υπαίτιος να το παραδεχθεί μπας και σωθεί το δάσος. Ένοχος από τις τύψεις του, ο Flux το παραδέχθηκε, και η Valauri τον καταράστηκε να μη χαρεί τίποτα μέχρι να ανακαταλάβουν το ναό. Μάζεψε λίγους έμπιστους πολεμιστές της και την Tikimura και τηλεμεταφέρθηκαν στον παραθαλάσσιο ναό.  

Εκεί δεν τους περίμενε άλλος από την Alfavriix, που είχε ενισχύσει τις άμυνες του ναού με σαυράνθρωπους. Η Tikimura με ένα ξόρκι έσπασε την πέτρινη είσοδο και τα fey όρμησαν μέσα. H μάγισσα έκανε τα όπλα τους να λάμπουν καθώς άρχισαν να σφάζουν τους σαυράνθρωπους, και σύντομα έφτασαν κοντά στο ιερό. Εκεί τους περίμενε ο Alfavriix, που άρχισε να τους πετάει οξύ και να σφάζει με τα γαμψά του νύχια όποιον πλησίαζε. Η Valauri πήδηξε στη ράχη του και άρχισε να τον τρυπάει με το ξίφος της, αλλά αυτός την πέταξε κάτω και σήκωσε το πόδι του να την λιώσει.  

Η Tikimura έψαλε μια γητειά και το πόδι του δράκου καρφώθηκε σε ένα σταλακτίτη που ξεπρόβαλλε από το έδαφος. Ούρλιαξε από πόνο και προσπάθησε να φύγει, αλλά η Tikimura του πέταξε φλεγόμενες νυχτερίδες οι οποίες τσουρούφλισαν το κεφάλι του. Η Valauri βρήκε χρόνο και κάρφωσε το λαιμό του με το ξίφος της, ενώ η Tikimura άρχισε να τρέχει στο ναό να βρεί τους ιερείς, περνώντας κάτω από το δράκοντα που τιναζόταν ετοιμοθάνατος. Φτάνοντας στο ιερό, αντίκρυσε δεκάδες ιερείς να την περιμένουν, άλλοι ψέλνοντας θεϊκές κατάρες εναντίον της και άλλοι που συνέχιζαν την τελετή.  

Ήξερε πως δεν είχε χρόνο. Έπρεπε να δράσει γρήγορα, προτού την σκοτώσουν. Αιωρήθηκε στον αέρα, και τυλίχθηκε στις φλόγες, ρουφώντας την ψυχή των πολεμιστών της που ήταν κοντά, και θυσίασε τη ζωτική τους ενέργεια σε μια έκρηξη που απανθράκωσε όλα τα σώματα των ιερέων και έλιωσε ακόμα και τις πέτρες στο βωμό. Έξαφνα, τα μάγια λύθηκαν, και η Valauri διέταξε νοητικά τις δυνάμεις τις πίσω στο δάσος να αντεπιτεθούν. Με αναπτερωμένη ζωντάνια, απώθησαν τον εχθρό εκτός του δάσους, καθώς άρχισε να διαδίδεται στις τάξεις τους πως η Alfavriix ήταν νεκρή. Αυτό το δάσος έγινε και το σύνορο της επικράτειας των δράκων.

Η Valauri, περικυκλωμένη από δεκάδες σαυράνθρωπους, μπόρεσε να σωριάσει τέσσερις κάτω, αλλά ένα της πέταξαν δίκτυα και την αιχμαλώτισαν. Τα λίγα fey που προσπάθησαν να την σώσουν πλακώθηκαν από τον Ozrallon, τον οργισμένο γιο της Alfavriix. Κυνήγησε όσους έμειναν και έκανε τα ερείπια του ναού σπίτι του, ενώ πέταξε σε φυλακές τη Valauri και όσα fey μπόρεσε να πιάσει αιχμάλωτα. Κανείς δεν τολμούσε να πάει στη σπηλιά να σώσει τη βασίλισσα, πέρα από τον Flux, που ήταν ανήμπορος.

Πολλές δεκαετίες μετά το 4818, μια ομάδα από ταξιδιώτες βρήκαν το λημέρι του Ozrallon. Μόλις ο Flux τους είπε τι συνέβη, επιτέθηκαν στους σαυράνθρωπους, ελευθέρωσαν την Valauri, και με τη βοήθειά της σκότωσαν τον Ozrallon και οδήγησαν την Tikimura στο Evergrowing Forest να αναπαυθει οριστικά. O ναός καταστράφηκε και η Valauri αποκατέστησε τη φύση στην περιοχή και συγχώρησε τον Flux για την προδοσία του.

