---
date: 2017-08-15
author: sfakias
---
# The War of Karahath

Ο Karahath ήταν με διαφορά ο πιο φιλόδοξος αρχηγός της Kambah, και βασική του
επιθυμία ήταν η επέκταση της χώρας του κάτω από την απόλυτη εξουσία του. Δεν
αρκούταν όμως σε μια μεγέθυνση των εδαφών του, ήθελε και να επιβάλλει τη
θέλησή του στους κατοίκους των τριγύρω περιοχών, και να κατοχυρώσει την Kambah
ως στρατιωτική δύναμη σε ολόκληρη τη Θάλασσα της Ομίχλης.



Οι δυνατότητές του να μαζέψει στρατό φάνηκαν ήδη από την πρώτη μέρα που
πελέκησε το μεγαλόπρεπο θρόνο του στην Aar. Ο τεράστιος στρατός που μάζεψε για
να επιτεθεί στο νότο ήταν μόλις η πρώτη του προσπάθεια. Πολλοί πιστεύουν ότι
άν, με το στρατό που είχε στη διάθεσή του, είχε επιτεθεί ανατολικά αντί για
νότια τότε, το Oventhart θα είχε εξαφανιστεί από το χάρτη. Ωστόσο κανείς δεν
γνωρίζει αν μπορούσε να επιβάλλει απόλυτα την γνώμη του σε αυτό το τσούρμο
ορκ, γιγάντων, αγροίκων και τρολλ.



Έπειτα από την ήττα στα νότια, ο Karahath άλλαξε στρατηγική. Απαίτησε δύναμη
από το Sergonial, με συνεχόμενες τελετές και θυσίες, και ο θεός του την έδωσε
απλόχειρα. Oι ιερείς του Sergonial πήραν στα χέρια τους τη δύναμη της Κόλασης
και άρχισαν να τη χρισημοποιούν ανεξέλεγκτα. Βρήκαν τα καλύτερα κοιτάσματα
σιδήρου και άρχισαν να φτιάχνουν όπλα, ενίσχυσαν τα τείχη με μαγεία, καλούσαν
διαβολικά όντα από Πύλες και άρχισαν να ενοποιούν όλη τη χώρα κάτω από τη
θρησκεία του Sergonial. Ο ίδιος ο αρχιερέας, γνωστός και ως Herlwix, δεξί χέρι
του Karahath, μπόρεσε να συντονίσει όλες αυτές τις προσπάθειες, και έκανε
ανοικτό κάλεσμα στους Kenorex όλων των χωρών να έρθουν εκεί να βοηθήσουν στο
δίκτυο κατασκόπων και στη μεγέθυνση και ενδυνάμωση του στρατού.



Ο Karahath έκανε προσπάθειες να ξανακινητοποιήσει δυνάμεις από γίγαντες των
βουνών Hoen, αλλά η ανταπόκρισή τους ήταν πολύ μικρή, έπειτα από την
προηγούμενη ήττα στο Paraselt. Ο ίδιος ο Gorstrein Tronertefk, ο βασιλιάς του
Βουνού των Κεραυνών, του αρνήθηκε κατηγορηματικά. Ωστόσο, ακόμα και χωρίς
αυτούς, ο στρατός του γρήγορα γιγαντώθηκε. Στο τέλος, το μεγαλύτερο πρόβλημα
των ιερέων ήταν πως να βελτιώσουν την αγροτική παραγωγή ώστε να μπορέσουν να
καλύψουν τις διαρκώς αυξημένες απαιτήσεις σε τροφή του στρατού, και τα
κατάφεραν με διάφορα ξόρκια που κάλεσαν διαβολικά φυτά με ανεξάντλητο απόθεμα
σπόρων και καρπών. Σύντομα η Kambah έγινε αγνώριστη.



Το έτος 4772, ο Karahath ήταν έτοιμος να κάνει την κίνησή του. Ο στρατός του
αριθμούσε διακόσιες χιλιάδες πολεμιστές, εκ των οποίων ένας στους τέσσερις
ήταν Kenorex βετεράνος, ενώ το δίκτυο κατασκόπων του είχε απλωθεί σε ολόκληρο
το στόχο του: το Oventhart. Το κερασάκι στην τούρτα ήταν οι διάβολοι, πολλών
ειδών, από ιπτάμενους τοξότες μέχρι αγκαθωτά κτήνη, στρατηγούς και κερασφόρους
γίγαντες, και ήταν τουλάχιστον πέντε χιλιάδες. Ο Karahath μπόρεσε να πείσει
ακόμα και ένα δράκο, τον Kereilanzoga, να έρθει και να βοηθήσει, από το
Scalemist.



Το καλοκαίρι ξεκίνησε η επίθεση προς το Oventhart. Οι κάτοικοί του, για
πολλούς λόγους πιάστηκαν απροετοίμαστοι. Εν μέρει, η Kambah είχε κόψει τις ήδη
περιορισμένες εμπορικές σχέσεις, επομένως η πρόσβαση και η ενημέρωση από το
εσωτερικό της χώρας ήταν μικρή. Το δίκτυο κατασκόπων φρόντιζε να δολοφονεί
όποιον ήξερε πάρα πολλά, ή να τον δωροδοκεί ώστε να κρατάει το στόμα του
κλειστό. Τέλος, οι ιερείς είχαν καλύψει πολλές Πύλες και στρατιωτικές
εγκαταστάσεις με μαγεία ψευδαισθήσεων, έτσι ώστε να μήν μπορούν να εντοπιστούν
εύκολα. Οι λόγοι αυτοί συντέλεσαν στην αποτελεσματικότητα της αρχικής
εισβολής.



H Qumbar έπεσε μέσα σε μία νύχτα, ενώ το Whitecross κάηκε ολοσχερώς. Η Unariel
κυριεύθηκε από διαβόλους, και εντός μιας βδομάδας πρόσφυγες έτρεχαν στα
ανατολικά να σωθούν, ενώ η Kambah κατοχύρωνε τα νέα της εδάφη. Η πρώτη σοβαρή
άμυνα απέναντι στην επέλαση του Karahath έγινε στο Nador, από μια ομάδα των
Makinsoth και άλλων έμπειρων πολεμιστών, ντόπιων κυρίως, που μετέπειτα
ονομάστηκαν Layn'eth Knights και διακρίθηκαν στην ικανότητα τους να
αντμετωπίζουν κάθε λογής διαβολικά όντα. Στη Nador η προέλαση σταμάτησε.  

Σύντομα έγινε γνωστό πως ένας από τους λόγους της επιτυχίας είναι πως ο ίδιος
ο Karahath κράταγε ένα Scroll of the Supreme Tyrrant, και το διάβασε στην
Qumbar, διαλύοντας τις άμυνες της πόλης. Το επόμενο διάστημα, πέρασε με
αρκετές αψιμαχίες, καθώς και μια προσπάθεια των διαβόλων και των Kenorex να
περάσουν από την κατειλλημένη Unariel στο βόρειo Oventhart και να πολιορκήσουν
τη Melinor. Αυτή η προσπάθεια ωστόσο απέτυχε, γιατί στις ανοικτές στέπες οι
τοξότες και οι μάγοι των ξωτικών και της φρουράς της πόλης είχαν το
πλεονέκτημα, και μπόρεσαν να σταματήσουν την εισβολή.  

Οι μήνες πέρασαν και ο ανταρτοπόλεμος του Oventhart σημείωσε αρκετές μικρές
νίκες. Ωστόσο, η Kambah επεκτάθηκε στο δασος Cavaroch, και μπόρεσε να πάρει
εδάφη σχεδόν μέχρι τη Lorsal, τα Greenmills και την έρημο του Allwick. Ωστόσο,
στις μάχες που έγιναν κοντά στα Greenmills, εμφανίστηκαν δύο δράκοι με τη
μεριά του Oventhart και μπόρεσαν να σκοτώσουν τον Kereilanzoga. Στο νότο ήταν
λίγοι διάβολοι μαζί με το στρατό, επομένως ήταν πιο εύκολο να αντιμετωπιστούν
οι δυνάμεις της Kambah με συμβατικά μέσα.  

Καθώς χειμώνιασε, ο ξωτικοβασιλιάς του Oventhart, Kalonder Morningmist,
μπόρεσε να φτιάξει ένα σχέδιο αντεπίθεσης, με το οποίο θα καταλάμβαναν
αιφνιδιαστικά την Unariel και δύο μέρες μετά την Qumbar. Πολύς κόσμος
μαζεύτηκε και στρατολογήθηκε, αλλά κρίσιμο ρόλο για την επιτυχία του σχεδίου
έπαιξε η συνεισφορά του λαού που έμενε στις δύο αυτές πόλεις, που ξεσηκώθηκε
απέναντι στο ζυγό της Kambah και πολέμησε με οδοφράγματα τον τυρρανικό στρατό.
Ταυτόχρονα, το ιππικό του Kalrond ενώθηκε με το στρατό των Greenmills και
κυνήγησαν τις δυνάμεις του Karahath στο Oventhart Dale.  

Από τότε, υπάρχει μια εύθραυστη ανακωχή. Το δίκτυο κατασκόπων πλέον λειτουργεί
και από τις δύο πλευρές, οπότε δεν είναι εύκολο για κανέναν να κάνει την πρώτη
κίνηση. Ωστόσο, η Kambah εξακολουθεί να έχει το Whitecross και το δάσος του
Cavaroch υπό τον έλεγχό της, και η Qumbar πλέον έχει πρακτικά μετατραπεί σε
φρούριο που ορίζει και τα σύνορα των αντιμαχόμενων χωρών.

