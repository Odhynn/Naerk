---
date: 2021-05-17
author: sfakias
---
# Sharvyld: The Northwestern Fervolosh

Το βορειοδυτικό Fervolosh πρακτικά περιλαμβάνει τρεις βασικές φυλές: τους Daral, τους Skra και τους Volnoch. Θα ήταν όμως μεγάλο λάθος κανείς να φτάσει στο συμπέρασμα πως η περιοχή είναι απλά χωρισμένη ανάμεσα στους τρεις τους. Πάρα πολλά μυστήρια βρίσκονται βαθιά στο δάσος, που ακόμα και οι πιο γενναίοι είτε τα αγνοούν είτε τα αποφεύγουν συνειδητά. Συχνά, ολόκληρες περίπολοι από έμπειρους πολεμιστές χάνονται, που υπό κανονικές συνθήκες ήξεραν τα μονοπάτια του δάσος καλύτερα από οποιονδήποτε.

Στα νότια υπάρχει το Tiblithin, μια περιοχή που έχει καταληφθεί από μανιτάρια. Μούχλα έχει πιάσει όλα τα δέντρα εκεί, σαν αρρώστια, και διασπείρονται πάρα πολλά είδη μανιταριών, πολλά από τα οποία είναι δηλητηριώδη και επικίνδυνα, ενώ άλλα είναι παραισθησιογόνα ή φτάνουν στο σημείο να ελέγχουν το μυαλό όσων τα αγγίξουν. Αρκετά τέρατα βρίσκουν καταφύγιο εκεί, κάνοντας την περιοχή ακόμα πιο επικίνδυνη, ενώ ακόμα και τα πιο αιωνόβια δέντρα είναι μισοξεραμμένα και έχουν δώσει χώρο σε κάθε λογής μύκητες. Ελάχιστοι βοτανολόγοι και αλχημιστές, όπως ο Hilgar βρίσκουν ιδιαίτερα ελκυστικό το μέρος για να εφοδιάζονται με πολύ δυσεύρετα συστατικά.  

Στα νοτιοανατολικά βρίσκεται το τρομακτικό Tolberth. Η περιοχή πρακτικά ανήκει στις αράχνες. Ιστοί καλύπτουν ολόκληρη την περιοχή, και αρκετοί είναι χοντροί σα σκοινί, κάνοντας την περιοχή εντελώς απρόσιτη. Οι τεράστιες αράχνες της περιοχής τρομοκρατούν τους ταξιδιώτες και συχνά αποτελεί και το φυσικό σύνορο μεταξύ των Skra και των Daral. Ολόκληροι περίπολοι προτιμούν να αποφεύγουν το μέρος παρά να ρισκάρουν τραυματισμούς, δηλητηριασμό ή και απώλεια των πολεμιστών τους.  

Τα δυτικά των δύο αυτών περιοχών συνορεύουν με το Vylwir. Μια περιοχή για την οποία κανείς δεν γνωρίζει πολλά, μιας και ελάχιστοι την έχουν επισκεφτεί και έχουν γυρίσει πίσω για να πουν τι είδαν. Είναι ένα κομμάτι του δάσους που επικοινωνεί με το Evergrowing Forest. Οι σκόρπιες πληροφορίες λένε πως ο ταξιδιώτης χάνεται σε τυχαία σημεία και σταδιακά το δάσος πυκνώνει, σκοτεινιάζει και γίνεται μια θερμή ζούγκλα. Εκεί απαντώνται πλάσματα που δεν έχουν καμιά σχέση με το βορρά: Όποιος γυρίζει πίσω, πάλι από τυχαία σημεία, θεωρεί τον εαυτό του τυχερό και δεν ξαναπλησιάζει. Ελάχιστοι επισκέπτες βέβαια θεωρούν την εμπειρία ένα ταξίδι που μπορεί να έχει μεγάλο ενδιαφέρον: Ένα ενδιαφέρον που συχνά αποβαίνει μοιραίο. Άλλοι γνωρίζουν συγκεκριμένες εισόδους και χρησιμοποιούν το Vylwir για να κάνουν λαθρεμπόριο.  

Προχωρώντας βορειοανατολικά, βρίσκονται τα Baltsver Hills. Οι χαμηλοί αυτοί λόφοι αποτελούν πρακτικά συνέχεια του δάσους, αλλά σε αυτούς κάνουν συχνά φωλιές ιππόγρυπες. Χωριά από ιδιαίτερα επιθετικά Ogre συχνά επιτίθενται στους ιππόγρυπες και δημιουργούν προβλήματα σε στρατιώτες από τις φυλές. Στις ανατολικές ρίζες βρίσκεται το Fymlerin, ένα χωριό από Leshy, νοήμων φυτά που ζούν απομονωμένα και ειρηνικά. Οι Ogres έχουν μάθει να τους αποφεύγουν από αποτυχημένες μάχες του παρελθόντος.  

Στα βόρεια βρίσκεται η λίμνη Quspell, με έναν μικρό οικισμό από κυνηγούς στα βόρεια, το Quarbolg. Εκεί απαντώνται κυρίως εξόριστοι από φυλές και διάφοροι άλλοι ανεπιθύμητοι ή απογοητευμένοι, που έχουν επιλέξει να ζουν απομονωμένα στο δάσος. Αυτό ήταν και το όριο που είχαν φτάσει τα Wendigo τα αρχαία χρόνια, και τα σταμάτησε μια πανίσχυρη δρυάδα εν ονόματι Berevalia.  Από τη λίμνη ξεκινάει ο Quarfol, ένα ποτάμι που κυλάει βόρεια προς τους Volnoch, και στην όχθη του βρίσκεται και το Shorglyn, ένα runestone αφιερωμένο στη Valanshore, και το ιερό της ελάφι, το Valanfaul. Η περιοχή τελειώνει στο άλσος του Swyrlifen, και έπειτα ξεκινάει το Lizthal, ένα χωριό των Daral.

Η περιοχή τελειώνει στο Volanir, την πρωτεύουσα των ξωτικών Daral. Μια από τις μεγαλύτερες πόλεις του Βορρά, έχει επιβιώσει στο πέρασμα του χρόνου αμέτρητους χειμώνες και επιδρομείς, και περιλαμβάνει ένα ισχυρό στρατιωτικό σώμα καθώς και δρυίδες και δασοφύλακες για προστασία. Στην πόλη ζουν πολλοί προικισμένοι τεχνίτες μετάλλου, ξύλου και δέρματος καθώς και διάφοροι λόγιοι και καλλιτέχνες, ένα φαινόμενο σπάνιο για τα δεδομένα του άγριου Βορρά.



[![](https://1.bp.blogspot.com/-oVblmdybg90/YKKsTKGA-
TI/AAAAAAAAAaQ/JJSjno335VEC_S5q1eDcsL5Uj-
NyrxvywCLcBGAsYHQ/s320/Valanshore_Runestone.jpg)](https://1.bp.blogspot.com/-oVblmdybg90/YKKsTKGA-
TI/AAAAAAAAAaQ/JJSjno335VEC_S5q1eDcsL5Uj-
NyrxvywCLcBGAsYHQ/s2048/Valanshore_Runestone.jpg)





