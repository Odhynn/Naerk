---
title: "Kiribung: The Bloody Lake"
date: 2019-10-03
author: sfakias
---

Η λίμνη Kiribung, στα βόρεια του Fervolosh, άνηκε παραδοσιακά στη φυλή των
Volnoch (Underpine). Ήταν έξω από τα σύνορα με τους Daral (Fir) που τους
άνηκαν τα δάση στα δυτικά, αλλά πολύ κοντά στα σύνορα με τους Skra (Steady
Hand). Έτσι, όταν την άνοιξη του 4818 οι ψαράδες των Volnoch είδαν στην
απέναντι όχθη στρατιώτες των Skra, κατάλαβαν πως δεν ήταν και τόσο δεδομένη η
διεκδίκησή τους. Μια μικρή ομάδα πήγε να τους μιλήσει, αλλά δέχτηκε βέλη και
απειλές. Τότε για τους Volnoch το ποτήρι ξεχείλισε.



Μέσα σε δύο μέρες, εξακόσιοι πολεμιστές των Volnoch μαζεύτηκαν και έκαναν το
γύρο της λίμνης, για να ανταμώσουν τους Skra που είχαν στρατοπεδεύσει.
Επικεφαλής τους ήταν ο Raka Trell, ένας έμπειρος πολεμιστής αλλά αρκετά
οξύθυμος. Με το που είδε τους Skra, επιτέθηκε χωρίς καμία κουβέντα. Οι Skra,
που δεν περίμεναν τέτοια αντίδραση, δεν ήταν έτοιμοι για κάτι τέτοιο. Είχαν
πενήντα τοξότες και άλλους τόσους πεζικό, και ακόμα και τα βέλη των τοξοτών
δεν είχαν μεγάλη αποτελεσματικότητα. Οι Volnoch είχαν γερές ασπίδες και δεν
είχαν πάνω από δέκα απώλειες. Υπό την αρχηγία του Raka, έπεσαν με φόρα πάνω
τους και άρχισαν να τους σφάζουν. Μια μικρή ομάδα των Skra κράτησε τη γραμμή
προκειμένου να φύγουν οι τελευταίοι.



H σφαγή ήταν άνευ προηγουμένου. Ανάμεσα στους νεκρούς, έπεσε πολεμώντας ηρωικά
και ο Baga Lurok, ο αδερφός του Galnagh Meegar. Δυο ντουζίνες πολεμιστές
μπόρεσαν να ξεφύγουν, ενώ έπεφταν οι τελευταίοι που κράτησαν μια γραμμή
άμυνας. Ανάμεσά τους βρισκόταν και ο Helden Uldrek. Ο ανιψιός του σαμάνου των
Skra, είχε σωριάσει με το δόρυ του κάτω πέντε  πολεμιστές των Volnoch, όταν
ήρθε αντιμέτωπος με τον Raka. Ο δεύτερος, έμπειρος βετεράνος και πάνοπλος,
έσπασε το δόρυ με το σπαθί του και το κατέβασε στο κεφάλι του Helden. Αυτός
όμως έσκυψε και με το στειλιάρι του έβαλε τρικλοποδιά στον Raka, και έφυγε
τελευταίος από το μακελειό. Ένας πολεμιστής πήγε να του κόψει το δρόμο, αλλά
του έκοψε το λαιμό με ένα κυνηγετικό μαχαίρι που είχε.



Οι Skra την επόμενη μέρα κύρηξαν πόλεμο στους Volnoch, και είπαν πως οι ίδιοι
είχαν έρθει στη λίμνη με σκοπό να διαπραγματευθούν τις όχθες της και όχι να
ξεκινήσουν μια σύρραξη. Για τους Volnoch όμως, οι όχθες ήταν αδιαπραγμάτευτες.
Ο Uldrek κύρηξε γενική επιστράτευση έστειλε τον Meegar με δύο χιλιάδες
πολεμιστές να αποκαταστήσει την τιμή τους, και βρήκε ισάριθμους πολεμιστές των
Volnoch να τους περιμένουν στα ανατολικά της λίμνης, υπό την αρχηγία του
Jargon, του γιου του Elder Kaldran, ηγέτη της φυλής. Οι δύο πλευρές
στρατοπέδευσαν, καθώς κανείς δεν ήθελε να κάνει την πρώτη κίνηση.



Ο Meegar τότε κατέστρωσε ένα σχέδιο για να νικήσει. Άφησε τα δύο τρίτα του
στρατού του στο στρατόπεδο, και πήρε μια μικρή ομάδα από τοξότες και ιχνηλάτες
και έκανε το γύρο της λίμνης τη νύχτα, από τα δυτικά δάση. Τα ξωτικά των Daral
παρακολουθούσαν από κοντά τη στρατιά αυτή, και έριξαν κάποια προειδοποιητικά
βέλη, για να μην πλησιάσουν προς τις περιοχές τους. Λίγο πριν το χάραμα, οι
κατάσκοποι των Volnoch είπαν στον Jargon ότι το αντίπαλο στρατόπεδο έμοιαζε
άμαζο: Αυτός, θέλοντας να αδράξει την ευκαιρία, μάζεψε τους στρατιώτες του,
σάλπισε τα βούκινα και επιτέθηκε στους Skra.



Επικεφαλής της άμυνας βρέθηκε πάλι ο Helden. Κάλεσε τους πολεμιστές να
σχηματίσουν τείχος με τις ασπίδες τους στα παλούκια του στρατοπέδου και τους
φώναξε να κρατήσουν μέχρι τέλους. Ο Jargon όμως με τη σωματοφυλακή του,
πολεμιστές με βαριά πανοπλία, με τη βοήθεια δύο δρυίδων, που είχαν τη μορφή
τεράστιων αγριόχοιρων, έσπασαν τη γραμμή άμυνας σε ένα σημείο και άρχισαν να
σφάζουν τους στρατιώτες των Skra. Ο Helden συνέχισε να κρατάει την άμυνα,
προξενώντας σημαντικές απώλειες στα αριστερά της παράταξης. Με τη λίμνη στο
πλάι, ήξερε πως έπρεπε να κρατήσουν αυτή τη θέση, γιατί εκεί δεν μπορούσαν να
τους περικυκλώσουν. Και παρά τις σοβαρές απώλειες στο κέντρο, με τον Jargon να
προσπαθεί να τους πετάξει στη λίμνη, αυτοί κράτησαν.



Με το πρώτο φώς, ένα δεύτερο βούκινο ήχησε, πίσω από τους Volnoch. Ο Meegar
είχε κάνει το γύρο της λίμνης και όρμησε τρέχοντας πάνω στην οπισθοφυλακή των
επιτηθέμενων. Πολλοί λένε ότι τότε απέκτησε πρώτη φορά το όνομα "Murder Hawk".
Έσφαζε όποιον έβρισκε χωρίς έλεος, και έπεσαν πάνω στο λόχο του Jargon με
φόρα. Βλέποντάς τον, ο Helden φώναξε να σπάσουν το τείχος ασπίδων και να
επιτεθούν: και αυτό έκαναν. Οι Skra έπεσαν από δύο μεριές πάνω στους Volnoch,
και σύντομα η μάχη άρχισε να γέρνει προς τη μεριά τους. Όλοι φοβόντουσαν να
επιτεθούν κατα μέτωπο στον Meegar, και πολλοί πετούσαν τα όπλα τους και
έφευγαν. Ο half-orc φώναξε τους πολεμιστές να ανασυγκροτηθούν και κυνήγησαν
όποιον έφευγε.



Μόνο η σωματοφυλακή του Jargon μπόρεσε να υποχωρήσει συγκροτημένα. Ο Trygg,
φίλος του Jargon, ήρθε στο πλευρό του, και σκότωνε με το τσεκούρι του όποιον
πλησίαζε, ενώ ο δεύτερος έδινε εντολές και τον προστάτευε με την ασπίδα του. Ο
Helden επιτέθηκε με το δόρυ του στον Jargon, αλλά ο Trygg τον απώθησε. To
χτύπημα όμως ήταν αρκετό για να πετάξει πέρα το κράνος του Jargon. Η
οπισθοφυλακή συνέχισε να οπισθοχωρεί, αλλά τότε έφτασε ο Meegar, που είδε τον
Jargon στιγμιαία ακάλυπτο: Ανέβηκε πάνω σε ένα δέντρο, και πήδηξε πάνω του,
καρφώνοντας το τσεκούρι του στο κρανίο του. O Trygg όρμησε στο δολοφόνο, αλλά
ήταν αργά: o Jargon ήταν νεκρός. Αυτή ήταν και η χαριστική βολή για τους
Volnoch. Τράπηκαν σε φυγή, ενώ λίγοι τοξότες του Raka έριξαν βέλη στους Skra
για να σταματήσουν την καταδίωξη.



H μάχη είχε κριθεί. H νότια πλευρά της λίμνης πέρασε οριστικά στους Skra, ενώ
οι Volnoch θρήνησαν για τις απώλειές τους, που ξεπερνούσαν τους επτακόσιους,
έναντι τρακοσίων από τους Skra. Κατηγόρησαν και τους Daral, ότι άφησαν ένα
τέτοιο εκστρατευτικό σώμα να περάσει ανενόχλητο από την περιοχή τους, και πως
ήταν συνένοχοι. Οι Daral ανταπάντησαν πως προειδοποίησαν τους Skra να μην
προχωρήσουν, και πως ακόμα περισσότερο δεν ήταν προετοιμασμένοι να
αντιμετωπίσουν τον στρατό που πέρασε. Όπως και να χει, αυτό οδήγησε σε
αναδιατάξεις και στις τρεις φυλές. Ο Elder Shaman Kaldran έγινε με το θάνατο
του γιου του πιο παρανοϊκός από ποτέ. O Raka άρχισε αψιμαχίες και
μικροσυμπλοκές στα σύνορα με τους Skra, ενώ ο Meegar απέκτησε ακόμα
περισσότερη δύναμη στους Skra, προς τρόμο αρκετών. Ταυτόχρονα, αρκετοί από την
συνοριοφυλακή των Daral έγιναν δακτυλοδεικτούμενοι για την αδράνειά τους. Η
κατάσταση στις τρεις φυλές παρέμεινε ασταθής.

