---
date: 2019-08-28
author: sfakias
---
# Union Wedding: the sacrilege

Οι οικογένειες των Bolrag και των Jargon είχαν για πολλά χρόνια αντιζηλία. Οι
κυνηγοί και των δύο οικογενειών, που άνηκαν στη φυλή των Swiftbow, συχνά
έκλεβαν αλεπούδες και λαγούς ο ένας από τις παγίδες του άλλου. Αυτή
τουλάχιστον φαίνεται να είναι η πρώτη αφορμή αυτής της αντιζηλίας. Στη
συνέχεια ομως, το κακό ππολλαπλασιαστηκε, αφού οι Jargon άρχισαν να κλέβουν
προβιές και μανιτάρια από το πατρικό των Bolrag, και αυτοί με τη σειρά τους
τότε ζήτησαν μονομαχία μέσω του Missing Limb.  

Οι Jargon αρνήθηκαν, αλλά αυτό εκνεύρισε τους Bolrag. Συγκεκριμένα, ο νεαρός
Klabbe, άρπαξε ένα τσεκούρι και το πέταξε στη πλάτη του γερο-Vyrda Jargon,
τραυματιζοντάς τον σοβαρά. Τότε ο Falgyrd Bolrag, ο πιο ικανός πολεμιστής
τους, μπήκε στη μέση και ζήτησε να βρεθεί τρόπος να τελειώσει η βεντέτα αυτή,
πριν θρηνήσουν άλλα θύματα. Το ίδιο έκανε και η Grilly, η κόρη του Vyrda.  

Αυτό που λίγοι ήξεραν, όμως, ήταν πως οι δυο τους προτειναν το ίδιο ακριβώς
στις άλλες οικογένειες: Με ένα γάμο να ενωθούν οι οικογένειες τους και να
λήξουν οριστικά οι εχθροπραξίες. Η πρόταση αυτή έγινε δεχτή με πολλούς
ενδοιασμούς και από τις δύο οικογένειες. Στο βορρά, είναι δύσκολο η οικογένεια
να περιορίσει τις πράξεις δύο ενηλίκων μελών της, στο βαθμό που αυτές δεν
στρέφονται εναντίον της, επομένως ο κάθε γονέας και παππούς πρέπει να
συμβιβαστεί με τις επιθυμίες του παιδιού του.  

Ο γάμος που ακολούθησε, ενώ αρχικά έμοιαζε ψυχρός, προχώρησε αρκετά ευχάριστα.
Όλοι έμοιαζαν να περνούν πολύ καλά και το κεφι είχε ανάψει για τα καλά, όταν
ένα βέλος που πετάχτηκε μέσα από τα δέντρα πέτυχε την Grilly στο λαιμό. Μέσα
σε δευτερόλεπτα, η νύφη έπεσε νεκρή, και οποίο εύθυμο κλίμα υπήρχε άμεσα
εξανεμίστηκε.  

Κάποιοι Jargon έβγαλαν σπαθιά και τσεκούρια και επιτέθηκαν στους Bolrag,
φωνάζοντας για προδοσία, ότι τους την είχαν στήσει. Ο Falgyrd, όμως, αφήνοντας
το πτώμα της αγαπημένης του, πετάχτηκε στη μέση, μπλόκαρε με ένα σκαμπό τους
επιτηθεμενους και ορκίστηκε ότι θα φύγει επιτόπου να βρει τον φονιά, και ότι
αν επέστρεφε χωρίς αυτόν να του έκοβαν το κεφάλι.  

Οι όρκοι είναι ιεροί στο βορρά, έτσι οι εχθροπραξίες σταμάτησαν αμέσως. Ο
Falgyrd έτρεξε στα ίχνη του δολοφόνου, μέσα στο δάσος, και δεν πέρασε πολύ ώρα
να τα βρει, καθώς ήταν ξακουστός κυνηγός. Και μετά από λίγο, είδε τον φονιά, ο
οποίος είχε τεντωμένο τόξο και τον περιμενε πίσω από ένα δέντρο. Ο Falgyrd
όρμησε άοπλος πάνω του, και έβαλε το χέρι του μπροστά, όπου και έφαγε το πρώτο
βέλος. Το δεύτερο καρφώθηκε σε ένα δέντρο που κρύφτηκε πίσω, και μέχρι να
τεντώσει το τρίτο βέλος ο Falgyrd τον είχε φτάσει. Στην απελπισία του ο άλλος
πέταξε το τόξο και άρχισε να τρέχει. Ο Falgyrd πήρε από κάτω το τόξο και
έβγαλε το βέλος από τον καρπό του, και έριξε κάτω το φονιά με ένα βέλος στο
σβέρκο. Αιμορραγόντας, κουβάλησε το πτώμα πίσω και τον πέταξε καταμεσής στο
ξέφωτο που τον περίμεναν όλοι. Αλλά τότε είδαν το τατουάζ των Steady Hand,
όλοι κατάλαβαν πως κάποιος το είχε σκηνοθετήσει όλο αυτό.  

Έκτοτε, η βεντέτα των δύο οικογενειών μετασχηματίστηκε σε βεντέτα των δύο
φυλών.

