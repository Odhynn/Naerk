---
date: 2016-07-26
author: sfakias
---
# Gods of Na'erk: Karadosh, the unchained predator

##  Karadosh, the unchained predator

Την εποχή που η Na'erk είχε δημιουργηθεί και τα πρώτα νοήμονα όντα άρχισαν να
περιπλανιούνται και να χτίζουν πολιτισμούς, ο Amehan είχε πέσει σε
περισυλλογή. Σίγουρα, δεν μπορούσε να προβληματιστεί όπως ένα οποιοδήποτε
έμβιο ον, αλλά δεν ήταν ευχαριστημένος με την πλοκή των πραγμάτων. Η ζωή είχε
κυριαρχήσει πάνω στον πλανήτη, και σε πολλές περιοχές, όντα με συνείδηση
σύναπταν συμμαχίες μεταξύ τους, αντάλλαζαν δώρα και ζούσαν ειρηνικά. Από την
στιγμή που είχαν σταματήσει να είναι άγρια ανθρωποειδή που πάλευαν για την
επιβίωση, ο πληθυσμός τους είχε αυξηθεί κατακόρυφα. Έπρεπε κάπως να μειωθεί ο
πληθυσμός, και μάλιστα γρήγορα. Έπρεπε να γίνει καταστροφή. Αλλά δεν μπορούσε
να παρέμβει άμεσα στον κόσμο, για να τα ρημάξει όλα και να επιτελέσει το ρόλο
του.



Έψαχνε για αρκετό καιρό, μέχρι που βρήκε τη λύση στο πρόβλημά του. Σε μια
σπηλιά, βρήκε έναν αγριάνθρωπο, ο οποίος ακόνιζε ένα πέτρινο μαχαίρι στη
φωτιά. Μιας και δεν μπορούσε να εμφανιστεί ο ίδιος μπροστά του, έστειλε την
οσμή του σε έναν κοντινό πάνθηρα, ένα πελωριο αιλουροειδές, που την μύρισε
μέχρι την είσοδο της σπηλιάς. Εκεί σταμάτησε και βρυχήθηκε. Ο άγριος επιτέθηκε
στο ζώο, και οι δύο κυνηγοί συγκρούστηκαν μεταξύ τους.







Η μάχη κράτησε αρκετή ώρα. Ο κυνηγός αρχικά, οπλισμένος με το μαχαίρι του,
προσπαθούσε να κρατήσει το ζώο σε απόσταση. Αυτό τον χτυπούσε με νυχιές, και
έτρεχε γύρω του σχεδόν αλώβητο. Έπειτα από λίγο, με ένα τυχερό χτύπημα, ο
κυνηγός κάρφωσε το μαχαίρι στα πλευρά του ζώου, καθώς αυτό του χάραζε το
στήθος. Το μαχαίρι του έσπασε, και το ζώο, οσμιζόμενο το αίμα, πήδηξε πάνω
του. Άρχισε να τον ξεσκίζει, και έκλεισε τα δόντια του γύρω από τον ώμο του,
με τα πισω πόδια του να γδέρνει το πέτσινο ρούχο του και την κοιλιά από κάτω.
Τότε ο κυνηγός, αντέδρασε με έναν εντελώς απρόβλεπτο τρόπο. Τα μάτια του
κοκκίνησαν από τη λύσσα, τύλιξε τα χέρια του στο λαιμό το ζώου και το πέταξε
κάτω με όλη του τη δύναμη, μια κίνηση που ξεκόλλησε την ίδια του τη σάρκα από
πολλά σημεία, που την πήραν παραμάζωμα τα δόντια και τα νύχια του ζώου.








Έπειτα, πήδησε πάνω στο ζώο και το δάγκωσε στο λαιμό, ενώ το χτύπαγε με
γροθιές στο στήθος. Ο Amehan, που παρακολουθούσε τη μάχη μαγεμένος, τότε
αποφάσισε να παρέμβει. Θεώρησε πως και οι δύο ήταν άξιοι μαχητές και δεν
μπορούσαν παρά να το βοηθήσουν στα σχέδιά του. Έτσι, χτύπησε με μια αστραπή το
χώμα, και οι δυο τραυματισμένοι αντίπαλοι πετάχτηκαν πέρα και, κοίταξαν ο ένας
τον άλλο με αμοιβαίο θαυμασμό.








Με τον πάνθηρα στο πλευρό του, ο Karadosh κατέβηκε τους λόφους και μάζεψε και
άλλους αγριάνθρωπους, μιας και κανένας μετά από την μάχη αυτή δεν είχε σκοπό
να τον προκαλέσει. Έπειτα κατευθύνθηκε προς τις πολιτισμένες περιοχές,
οπλισμένος από την κορφή ως τα νύχια. Κάπως έτσι, άρχισε ένας κύκλος μαχών με
τον πολιτισμό, στις οποίες ο Karadosh έσφαζε με μια ασταμάτητη οργή όποιον
βρισκόταν εμπόδιο στις κατακτήσεις του. Σε διάφορες μάχες, μπορούσε ακόμα και
να παίρνει μια υβριδική μορφή, μισός άνθρωπος και μισός πάνθηρας, και τότε
λένε οι φήμες κανένα όπλο δεν μπορούσε να τον πληγώσει, ενώ η δύναμη και η
ταχύτητά του ήταν ασύγκριτες.








Όμως ο Karadosh δεν είχε σκοπό ούτε να κυβερνήσει, ούτε να καθυποτάξει τον
οποιονδήποτε. Στο στενό του κύκλο δεν άφησε κανέναν, και όλοι έμαθαν να τον
φοβούνται και να τον αποφεύγουν. Μέχρι που μια μέρα, έπειτα από ένα λουτρό
αίματος σε μια ανθρώπινη πρωτεύουσα, ο Karadosh αποφάσισε να γυρίσει πίσω στη
σπηλιά του. Παρ'όλα αυτά, όσοι τόλμησαν να τον ψάξουν εκεί δεν τον βρήκαν
ποτέ.








Γιατί ο Karadosh ήταν πια ημίθεος, εργαλείο στα χέρια του Amehan, και όσοι τον
ακολούθησαν είχαν πάρη το δώρο της μετάλλαξης σε ζώο. Και οι νεοσύστατοι
πολιτισμοί των εύκρατων περιοχών, σύντομα έμαθαν να φοβούνται τους πιστούς του
πολεμιστές και θηρία, gnolls και skinwalkers, που κανείς δεν μπορούσε να
δαμάσει, γνωστούς και ως Warclaw.

