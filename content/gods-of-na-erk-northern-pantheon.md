---
date: 2016-07-22
author: sfakias
---
# Gods of Na'erk: Northern Pantheon

####  Βόρειο πάνθεο: The Eleven Aspects.

Οι βόρειοι του Korhond, τα ξωτικά και τα νομαδικά ορκ, από το Belgosreim μέχρι
τον παγετώνα του Χος, καθώς και στο βόρειο Darrok, πιστεύουν κατά κύριο λόγο
στις έντεκα Πράξεις, στις εκφάνσεις δηλαδή του φυσικού κόσμου που θεωρούν τις
πιο χαρακτηριστικές για τη ζωή και τον κόσμο. Αυτές αποτελούν πανίσχυρα
πνεύματα της Πέμπτης Διάστασης, εξίσου ισχυρά με τους θεούς, που έχουν
συμμαχήσει με την Malahir και βρίσκονται εντός του Elemental ring. Η λατρεία
τους συνδέεται με φυσικά φαινόμενα και η μαγεία τους είναι εξίσου συνδεδεμένη
με τη φύση.



Drokasner, ο κεραυνοβόλος (κεραυνοί, καταιγίδες, θύελλες, κακοκαιρία)  
Fallfaunt, η ασπράδα του χιονιού (χιόνι, πάγος, απλότητα, αναζωογόνηση,
ομορφιά)  
Crel-vach, η αγριάδα της αρκούδας (οργή, δύναμη, μάχη, αντοχή, σθένος)  
Volrek, ο χυμός του δέντρου (ζωή, φύση, χλωρίδα, δάση, γνώση, εμπειρία)  
B'tolen, το πέταγμα του γερακιού (πουλιά, αέρας, ευκινησία, ταξίδι)  
Berohath, η πονηριά της αλεπούς (ζώα, πονηριά, εξυπνάδα, κλεψιά)  
Valanshore, το τρέξιμο του ελαφιού (ζώα, γρηγοράδα, επιβίωση, νεότητα)  
Tarov (Νάνοι: Gibba), η ρίζα του βουνού (γη, βουνά, αντοχή, χρόνος,
σκληρότητα)  
Jalerk, η ατέλειωτη θάλασσα (θάλασσα, νερό, ταξίδι, μοίρα, χρόνος, απόσταση)  
Mormankar, ο εργατικός κάστορας (εργατικότητα, δουλειά, αντοχή, συνέπεια)  
Lastra, το ασταμάτητο κυνήγι (ομάδα, συλλογικότητα, κυνήγι, στρατηγική)  



Συχνά, οι πράξεις περπατούν στην Υλική Διάσταση και με τον δικό τους, έμμεσο
τρόπο, παρεμβαίνουν σε σημαντικά γεγονότα εκεί. Απαντώνται με τη μορφή ζώων,
φυτών ή φυσικών φαινομένων. Η δράση τους είναι πολύπλευρη: Από το να βοηθούν
πολεμιστές στη μάχη, να ανασταίνουν τους πιο άξιους από αυτούς (χαρακτηριστικό
το παράδειγμα του θρυλικού πολέμαρχου Yoll), μέχρι το να ενισχύουν τις
καλλιέργειες και τα φυτά και να φέρνουν ούριο άνεμο στα πανιά των καραβιών. Η
παρουσία τους είναι τόσο έντονη και βαθιά συνδεδεμένη μεταξύ τους, που όχι
μόνο, παρά τις αντιζηλίες, δεν έχει υπάρξει συμπλοκή αυτών, αλλά ακόμα
περισσότερο στις περιοχές που απαντώνται είναι πολλοί λίγοι οι πολιτισμοί που
τις απαρνιούνται. Οι θνητοί που έχουν δεχτεί την ευλογία των Πράξεων φέρουν το
Aspect's Mark στο στήθος τους.



####  Aspect's Mark



[![](https://3.bp.blogspot.com/-ozBVfXJbqTI/WHkQBo0LJaI/AAAAAAAAAHs/6TYeBALelX0wQJFaEVSTvveye-
_uFEWQACLcB/s320/Aspect%2527s%2BMark.png)](https://3.bp.blogspot.com/-ozBVfXJbqTI/WHkQBo0LJaI/AAAAAAAAAHs/6TYeBALelX0wQJFaEVSTvveye-
_uFEWQACLcB/s1600/Aspect%2527s%2BMark.png)



