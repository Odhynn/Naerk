---
date: 2016-08-07
author: sfakias
---
# The Dragonpact

Ανάμεσα στα πρώτα πλάσματα που έζησαν πάνω στη Na'erk ήταν οι δράκοι.
Εμφανίστηκαν την περίοδο που η επιφάνειά της ήταν γεμάτη ηφαίστεια, κύματα και
καταιγίδες. Κάποιοι υποστηρίζουν πως οι δράκοι προϋπήρχαν της Na'erk, και ότι
κάποιοι από τους αρχαιότερους συμμετείχαν στην τελευταία περίοδο του
Primordial War. Ένα όμως είναι σίγουρο: Πάρόλο που υπήρξαν και άλλα πλάσματα
προγενέστερα, όπως οι τιτάνες, κάποια στοιχειακά, εξώκοσμοι και διάφορες
θηριωδίες, οι δράκοι ήταν η πρώτη έμβια αποκρυστάλλωση νικών των πρωτόγονων
στον κόσμο αυτό. Και επειδή πολλές φορές στις μάχες αυτές συμμετείχαν πολλοί
Πρωτόγονοι, αντίστοιχα και η κάθε νίκη αποτυπώθηκε με πολλές μορφές δράκων.  

Οι δράκοι, πλάσματα με τεράστιο μέγεθος και αφύσική δύναμη, κατέχουν διάφορες
υπερφυσικές δυνάμεις, ανάλογα με το στοιχείο τους, καθώς και ενεργειακή ανάσα
και αύρα που την κληρονόμησαν από τα στοιχεία που προήλθαν. Μιας και είχαν στα
χέρια τους τόσο μεγάλη δύναμη, και είχαν από τη φύση τους πολύ εγωισμό και
έπαρση, πρώτος τους στόχος ήταν οι πληθυσμοί των μικρότερων φυλών, και
ιδιαίτερα των νοήμονων, που τους έβρισκαν ιδιαίτερα ενοχλητικούς.  

Οι επιθέσεις των δράκων στις φυλές των ανθρώπων, των ορκ και των ξωτικών
έμοιαζαν ασταμάτητες. Την περίοδο εκείνη, οι πολιτισμοί δεν ήταν ακόμα
ανεπτυγμένοι, και καμιά κοινωνία ή πόλη δεν μπορούσε να είναι σίγουρη ότι
μπορεί να αντιμετωπίσει την απειλή ενός δράκου. Με κάθε επιδρομή, σπίτια
ισοπεδώνονταν και καίγονταν, άνθρωποι πέθαιναν ανά δεκάδες και οι κάτοικοι
έκαναν πολύ καιρό να ξεμυτίσουν από τα καταφύγιά τους, στις περιοχές που τις
είχε χτυπήσει η οργή των πλασμάτων. Τότε, ιδρύθηκαν οι Wyrmsfall.  

Οι Wyrmsfall ήταν μια ομάδα έμπειρων κυνηγών, παγιδευτών, πολεμιστών και μάγων
που ανέλαβε να προστατεύει τις πόλεις, να ανιχνεύει και να κυνηγάει τους
δράκους. Η ομάδα αυτή ενισχύθηκε και υποστηρίχθηκε από πολλούς παλαίμαχους των
τριων φυλών, και έχαιρε αποδοχής και αναγνώρισης σε πολλές χώρες. Αυτοί
επικέντρωσαν τις προσπάθειές τους στο να κυνηγούν και να σκοτώνουν μικρούς
δράκους, καθώς και να καταστρέφουν φωλιές. Με την δύναμη των Wyrmsfall να
μεγαλώνει, σιγά σιγά μπόρεσαν να αποτελούν κίνδυνο και για μεγαλύτερους
δράκους. Και κάπως έτσι σκότωσαν τελικά τον Karlhendinium, την άσπρη θύελλα.  

Τότε οι πιο σοφοί από τους δράκους, κατάλαβαν πως οι επιπτώσεις της αλαζονίας
τους γίνονταν όλο και χειρότερες για τους ίδιους. Οι αριθμοί τους μειώνονταν
διαρκώς, ενώ οι πολιτισμοί των μικρών φυλών εξαπλώνονταν, και μπορούσαν να
ανανεώσουν πολύ γρήγορα τον πληθυσμό τους. Τότε, έξι δράκοι μαζεύτηκαν στην
Ηλιαχτίδα, στο Gaulgir:  

i) O Draun'vlohoth, ο σημαδεμένος  
ii) O Fraugmeneir  
iii) H Kensalea, οργή της καταιγίδας  
iv) O σοφός Nentha  
v) Ο Pangra-Lu  
vi) Η Merinthinix  

Οι έξι τους κάλεσαν σε συνάντηση τους αρχηγούς των Wyrmsfall, καθώς και τους
βασιλιάδες κάθε χώρας, και πολλοί ανταποκρίθηκαν στο κάλεσμα τους.  

Πολύ γρήγορα αποκαλύφθηκε η αιτία της συνάντησης: οι δράκοι επιδίωκαν ανακωχή.
Αντιλαμβανόμενοι την μοναδική ευκαιρία που είχαν στα χέρια τους, οι βασιλιάδες
και βασίλισσες που παρεβρίσκονταν αποφάσισαν να συμφωνήσουν, και δέσμευσαν και
τους αρχηγούς των Wyrmsfall να την τηρήσουν. Κάπως έτσι ορίστηκε το Dragonpact
το έτος 1983: Οι όροι με τους οποίους περιορίζονταν οι δράκοι, καθώς και οι
κυνηγοί τους. To Dragonpact εφαρμόστηκε σε πολλές περιοχές της Na'erk, και δεν
είναι δύσκολο να καταλάβει κανείς πως έγινε με αμοιβαίες υποχωρήσεις και από
τις δύο πλευρές. Οι δράκοι πήγαν ένα βήμα παραπάνω και περιόρισαν με εργαλείο
τη συνθήκη αυτή και τις επιθέσεις μεταξύ δράκων, ώστε να εξασφαλίσουν την
αναπαραγωγή του είδους. Η συνθήκη περιλάμβανε 6 κανόνες:  

I) Ένας δράκος δεν έχει το δικαίωμα να εισβάλει σε ακτίνα μισού μιλίου σε μια
κοινωνία μεγέθους από 30-100 κατοίκων, ενός μιλίου σε μια κοινωνία ως 500
κατοίκων, δύο μιλίων σε μια κοινωνία ως 2000 κατοίκων, πέντε μιλίων σε μια
κοινωνία ως 5000 κατοίκων, δέκα μιλίων σε μια κοινωνία ως 10000 κατοίκων και
είκοσι μιλίων στις μεγαλύτερες. Μπορεί να εισέλθει σε αυτή τη ζώνη μόνο με τη
συμφωνία της τοπικής αρχής.  

ΙΙ) Η ακτίνα της περιοχής υπό την κυριαρχία ενός ενήλικου δράκου είναι μια
έκταση ίση με την απόσταση που μπορεί να πετάξει και να επιστρέψει στη φωλιά
του μέσα σε μια μέρα. Σε αυτή την περιοχή μπορεί να εγκατασταθεί μια κοινωνία
ή ένας άλλος δράκος, αλλά την ασφάλειά τους δεν την εξασφαλίζει η συνθήκη και
δεν έχουν το δικαίωμα να επιτεθούν στο δράκο.  

ΙΙΙ) Μια δράκαινα με αυγά ή μικρά θεωρείται ενήλικη και αποκτάει περιοχή για
δέκα χρόνια. Όποιοσδήποτε από κάθε πλευρά την πειράξει αναίτια στην περιοχή
της τιμωρείται από τους Pact keepers.  

IV) Η περιοχή ενός νεκρού δράκου περνάει στον πρώτο ενήλικο δράκο ή κοινωνία
που θα εγκατασταθεί εκεί, εκτός και αν υπάρχει ενήλικος κληρονόμος που όρισε ο
νεκρός δράκος.  

V) Όσες χώρες υπογράφουν τη συνθήκη, οφείλουν να την τηρούν και να
εξασφαλίζουν ότι τηρείται, καθώς και ορίζουν τη δημιουργία των Pact Keepers,
οι οποίοι τιμωρούν όποιον δεν την τηρεί με την βοήθεια των Wyrmsfall. Για το
σκοπό αυτό, ορίζονται 6 Listeners, που εντοπίζουν τις παρανομίες, και 12
enforcers, που αποδίδουν δικαιοσύνη. Το 1/3 αυτών ορίζεται να είναι Wyrmsfall
και το 1/3 αυτών δράκοι.  

VI) Σε κάθε περίπτωση, για κάθε ατόπημα τον τελευταίο λόγο τον έχει το
Συμβούλιο των Τριών, που αποτελείται από τον δράκο βασιλιά της Ηλιαχτίδας, τον
ηγέτη των Pact Keepers και τον αντιπρόσωπο των Wyrmsfall. Οι Listeners
ψηφίζουν τον ηγέτη με την ισοπαλία να σπάει ένας τυχαία εκλεγμένος enforcer,
ενώ η μέγιστη θητεία ενός ηγέτη είναι 30 έτη.

