---
title: "Οι απαρχές και η εξέλιξη του Principia Magicka"
date: 2022-09-01
author: sfakias
---

Το έτος 3492, λίγο μετά την ίδρυση των Cornuzel, διαπιστώθηκε πως δεν ήταν εφικτή η αλόγιστη χρήση μαγείας από τους μάγους της ακαδημίας. Με αφορμή έναν πύργο που έπεσε στo Azarak, μετά την απόπειρα ενός ματαιόδοξου μαθητευόμενου μάγου να μεταποιήσει την πέτρα, έγινε ξεκάθαρο στο Dream Council των Cornuzel ότι η χρήση και η μάθηση ξορκιών έπρεπε να γίνεται με τις κατάλληλες προφυλάξεις. Η συνεδρία στο όνειρο κράτησε πάρα πολλές ώρες και είχε αυξημένες εντάσεις και αποφάσισε ως εξής: 

"Η Ακαδημία μας, μετά το χθεσινό περιστατικό, νιώθει υποχρεωμένη να τονίσει
πως η μαγεία ΔΕΝ είναι επικίνδυνη, μόνο οι χρήστες της μπορούν να είναι, τόσο
για τους γύρω τους όσο και για τους ίδιους. Ένας σωστός μάγος δεν αρκεί να
μπορεί να υποτάσσει την μαγεία στην θέλησή του αλλά για να το επιτύχει αυτό
πρέπει υποχρεωτικά να γνωρίζει τους τις δυνατότητες αλλά και τους κινδύνους
της χρήσης της. Είναι φανερό για εμάς λοιπόν πως πέρα από το να ξέρει ξόρκια,
κατάρες και τελετές πρέπει και να ξέρει πότε, που και πως να τα αξιοποιεί και
πότε όχι. Η μαγεία είναι δύναμη δίχως όρια και για αυτόν ακριβώς τον λόγο κάθε
μάγος φέρει ευθύνη να γνωρίζει ποιες πλευρές της επιτρέπεται να αγγίξει και
ποιες όχι."

Αυτή η απόφαση συνοδεύτηκε με τρεις λίστες ξορκιών. Η πρώτη αφορούσε τους
μαθητευόμενους μάγους και περιόριζε την χρήση των ξορκιών της μόνο με παρουσία
δασκάλου. Τα ξόρκια της δεύτερης λίστας απαγορευόντουσαν τελείως στους
μαθητευόμενους. Τέλος, η τρίτη λίστα περιείχε ξόρκια που δεν επιτρεπόντουσαν
από κανένα για κανένα λόγο.

Δώδεκα χρόνια μετά αυτή η μαγική ακαδημία άκμαζε με τρομερούς ρυθμούς και
πολλοί θεωρούσαν ότι αυτό συνέβαινε χάρη σε εκείνη την απόφαση. Τότε ήταν που
την επιστέφτηκε για πρώτη φορά ο Arothal και παρατήρησε τον μαγικό κήπο του
Kleyton. Ήταν ένας κήπος που μέσω μαγείας μπορούσε να κάνει τα πάντα να
ανθίζουν με αυξημένους ρυθμούς ανεξάρτητα εποχής και κλίματος, χάρη σε ένα
ξόρκι που έκανε μόνιμο ο Legande Alhal, ένα μέλος του Dream Council. Ο Arothal
είπε τότε πως είχε έρθει σε επαφή με έναν δρυΐδη τον Raefibb και πως αυτός του
είπε πως το ξόρκι εκείνο μπορεί να γίνει πολύ επικίνδυνο πολύ γρήγορα άμα το
μονιμοποιήσεις. "Σε λίγα μόλις χρόνια, οι καρποί αυτής της γης γίνονται
τοξικοί και τα ζωντανά που θάβει απέθαντα, μου είπε".

Όντως, σε λιγότερο από μία βδομάδα εφόσον γνώριζε τι πρέπει να προσέξει στην
μελέτη του, πριν ακόμα ο Arothal τελειώσει την επίσκεψή του, ο Legande,
μπόρεσε να επιβεβαιώσει τα λόγια του δρυΐδη, αμέσως διέλυσε το επικίνδυνο
ξόρκι και οι Cornuzel ευχαριστώντας τον Arothal τον ρώτησαν πώς να
ανταποδώσουν. "Πάντα πίστευα ότι η γνώση και η εμπειρία πρέπει να είναι
προσβάσημη από όλους. Έχετε ήδη αρχίσει μια καταγραφή επικίνδυνων ξορκιών για
να αποφύγετε πιθανά προβλήματα, αλλά ακολουθώντας το παράδειγμά σας έχουν
αρχίσει και άλλες ακαδημίες να το κάνουν αυτό. Πόσο μάλλον τόσοι μάγοι που
έχουν καταγράψει ποιος ξέρει τι στα προσωπικά τους βιβλία και όταν συναντήσουν
τον Amehan θα πάρουν ό,τι γνωρίζουν μαζί τους. Θέλω να το αλλάξουμε αυτό, θέλω
οποιοδήποτε μάγος στον κόσμο να γνωρίζει πως, για παράδειγμα, είναι επικίνδυνο
να μονιμοποιήσεις ένα ξόρκι ταχείας άνθησης."

Οι Cornuzel άκουσαν προσεκτικά τον Arothal και συνειδητοποίησαν πως αυτό που
ζητούσε αν το καταφέρνανε το όνομα τους θα γινότανε ξακουστό σε όλον τον
κόσμο. Ταυτόχρονα ζήτησαν και τη γνώμη του Ashiro, του πανίσχυρου μάγου και
ήρωα του Oventhart. Έτσι αρχίσανε να καταγράφουν τις απαγορεύσεις και τους
περιορισμούς άλλων ακαδημιών και μάγων. Πολύ νωρίς έγινε φανερό ότι αν θέλανε
να βγάλουνε μια λίστα με αυτά που θα είχαν αναφορά όλοι οι μάγοι, τότε θα
έπρεπε να πάψει ο διαχωρισμός μεταξύ μαθητευόμενων και μη. Λίγους μήνες μετά,
την άνοιξη του έτους 3505, κυκλοφόρησαν το βιβλίο Principia Magicka, το οποίο
είχε τέσσερεις λίστες με ξόρκια.

1\. Wild Spells: αυτή η λίστα περιέχει ξόρκια που συνοδεύονται με απρόβλεπτες
συνέπειες, υπό συνθήκες ή πάντοτε.

2\. Backlash Spells: αυτή η λίστα περιέχει ξόρκια που μπορούν να προκαλέσουν
ζημιά στον χρήστη ή στους γύρω του.

3\. Restricted Spells: αυτή η λίστα περιέχει ξόρκια που μπορεί να έχουν
καταστροφικά αποτελέσματα υπό συνθήκες.

4\. Forbidden Spells: αυτή η λίστα περιέχει ξόρκια που έχουν απαγορεύονται σε
κάθε περίπτωση, καθώς έχουν κριθεί πολύ επικίνδυνα για να χρησιμοποιηθούν από
οποιονδήποτε.

Με την πάροδο των χρόνων, οι περιορισμοί του Principia Magicka δοκιμάστηκαν,
τόσο στην ακαδημία των Cornuzel, όσο και ευρύτερα σε κύκλους χρηστών μαγείας,
φέρνοντας επιθυμητά αποτελέσματα. Διαπιστώθηκε τόσο η ανάγκη ύπαρξης αυτών των
περιορισμών, όσο και η ανάγκη διεύρυνσής τους αλλά και η διαρκής
επικαιροποίησή τους. Έπειτα από την ραγδαία διασπορά που είχε στις μαγικές
ακαδημίες και κύκλους μάγων σε κάθε άκρη της Na'erk, τις ανασχέσεις του
άρχισαν να υιοθετούν ακόμα και κύκλοι δρυΐδων και ιερατεία.

Σύντομα πολλά κράτη άρχισαν να ενδιαφέρονται για την θεσμοθέτηση των ορίων που
έθετε όπως και την επιβολή τους. Αρχίζοντας από το  Reisdok και έπειτα στην
Kultaria, με εντολή από το κάθε παλάτι αντίστοιχα οι χρήστες μαγείας ήταν
υποχρεωμένοι να ανατρέχουν το Principia Magicka και να μην παραβαίνουν τα
αξιώματά του. Σε πολλές περιπτώσεις εφαρμόστηκαν ποινές που κυμαίνονταν από
χρηματικό πρόστιμο μέχρι θανατική καταδίκη. Στο Reisdok ιδρύθηκε ειδική μονάδα
με σκοπό την εύρεση και τιμωρία των παραβατών και έγινε αναπόσπαστο κομμάτι
της φρουράς: οι Aphorati Arcanorum.

Οι επόμενοι που ακολούθησαν αυτό το μοτίβο ήταν η ηγεσία του Dragon Pact, οι
Gatewatch και για ένα διάστημα οι Demon Slavers από την Olgizmar. Αντιθέτως το
Principia Magicka απορρίφθηκε στη Xe'farom ως αίρεση, οι υποστηρικτές του
καταδιώχτηκαν και όσα αντίτυπα φτάσανε εκεί κάηκαν. Χώρες όπως το Edhelwood
και το Νέο Oventhart που είχαν ισχυρή παρουσία ξωτικών και άπλετη εμπειρία
στην καταστροφική δύναμη της μαγείας, εμπλούτισαν τα υπάρχοντα νομοθετικά
πλαίσια τους με τις αρχές που έθετε το Principia Magicka.

Με την πάροδο των χρόνων το Principa Magikca υιοθετήθηκε από τις χώρες βόρεια
της Kultaria και έπειτα Imtaria μέχρι και τις νότιες ακτές του Angry Sea. Αυτή
η διαδικασία είχα αποκορύφωμα όταν διακηρύχτηκε, στην ίδρυση της Palaurim, πως
κάθε κράτος μέλος είχε υποχρέωση να εξασφαλίζει πως στο εσωτερικό του δεν θα
παραβιάζονταν οι αρχές που έθετε αυτό καθώς και να τιμωρούσε όποιον το έκανε.

Μέχρι και σήμερα, το  Principa Magicka ανανεώνεται και επανεκδίδονται νεότερες
εκδώσεις του  συνεχώς.

