---
date: 2016-10-04
author: sfakias
---
# Gods of Na'erk: Lainek, the rebel souls

Με την εξάπλωση των Kenorex, η ειρήνη σε πολλές περιοχές σταμάτησε βίαια.
Πόλεμος ξέσπασε σε πολλές χώρες, ενώ οι κατακτημένες περιοχές βογκούσαν κάτω
από τη μπότα του τυρρανικού στρατού. Πολλοί θεοί και ήρωες, υπέρμαχοι της
δικαιοσύνης, απέφυγαν να στηρίξουν αυτές τις περιοχές και τους κατοίκους τους.
Χρησιμοποιούσαν δικαιολογίες του τύπου "Όποιος θέλει την ελευθερία του να
αποφύγει τα αστικά κέντρα και τον πολιτισμό", "πραγματική ελευθερία υπάρχει
μόνο στη φύση", "η καταπίεση στις κατεκτημένες περιοχές είναι ασήμαντη μπροστά
στο λουτρό αίματος που θα ακολουθούσε αν γινόταν εξέγερση", "δικαιοσύνη
υπάρχει, εστω και αυστηρή", "δεν είναι σωστό να εμπλέκονται άλλοι στα
εσωτερικά προβλήματα μιας χώρας", "αφού ο λαός τους στηρίζει".

Απέναντι σε όλα αυτά, εμφανίστηκε μια ψυχή η οποία αποκτούσε δύναμη με τον
καιρό. Επρόκειτο για το φάντασμα ενός έφηβου half-elf στην Kambah, ο οποίος
είχε χτυπήσει ένα φρουρό που βασάνιζε τους γονείς του για να του δώσουν τα
λιγοστά λεφτά τους. Η φρουρά τον κρέμασε για αυτή του την πράξη, όμως, η ψυχή
του αρνήθηκε να αφήσει την υλική διάσταση. Η εξέγερση που ακολούθησε για το
κρέμασμά του καταστάλθηκε βίαια από τους Kenorex, με αρκετούς νεκρούς
χωρικούς. Η ψυχή του νέου μάζεψε τις ψυχές όλων των μαρτυρικών θυμάτων, και
ενδυναμώθηκε στα κρυφά.

Τα επόμενα χρόνια η ψυχή ταξίδεψε σε όλες τις περιοχές που επικρατούσε μια
παρόμοια κατάσταση, και ενσωμάτωνε τις ψυχές όλων των θυμάτων που έπεσαν στο
όνομα της αδικίας, της ανισότητας και της τυρρανίας, και δεν περιορίστηκε μόνο
στον στρατό των Kenorex.

Σε μια εξέγερση που έγινε μερικά χρόνια αργότερα στην Kambah, οι ψυχές
μαζεύτηκαν και στήριξαν τους επαναστατημένους χωρικούς, σκοτώνοντας φρουρούς
και δίνοντας ξόρκιακαι δύναμη στους πολίτες. Γρήγορα η επανάσταση βρήκε
απέναντί της τον ίδιο τον Sergonial, και όταν αυτός κατέβηκε και πολέμησε με
το συσσωμάτωμα των ψυχών, την Lainek, η μάχη ήταν σκληρή, γιατί κάθε μάρτυρας
της επανάστασης είχε προστεθεί στη δύναμη των rebel souls. Ο Sergonial φάνηκε
απροετοίμαστος μπροστά στην οργή και την αποφασιστικότητα της Lainek, και
αναγκάστηκε να υποχωρήσει.

Φήμες λένε πως η μάχη τους δεν σταμάτησε ποτέ, και ότι διεξάγεται έστω και
έμμεσα σε κάθε παρόμοια σύγκρουση που έγινε μετέπειτα. Η Kambah για κάμποσα
χρόνια, ωστόσο, έζησε με ειρήνη και ισότητα. Όσο για την Lainek, έφτιαξε τη
διάσταση εκείνη που αντιπροσώπευε όλον αυτό τον αγώνα, και εκεί που κατέληξαν
εν τέλει οι ψυχές που αποτελούσαν την οντότητά του: Ζaramel, the Freedom
plane. Ταυτόχρονα, πολλές ομάδες, αντάρτες και επανασταστημένοι έχουν αναφορά
στον Lainek, και δεν ήταν λίγες οι περιπτώσεις που ήταν εμφανής η ανάμειξή του
σε μετέπειτα γεγονότα.  
Οι ματυρικές ψυχές βρήκαν ανάπαυση στο Freedom plane, αλλά η Lainek έμεινε με
δύναμη αντίστοιχη ενός θεού. Η δύναμή της τελικά φάνηκε πως δεν πηγάζει μόνο
από τους νεκρούς των ιδανικών της, αλλά από τα ίδια τα ιδανικά: την ελευθερία
και την ισότητα.

