---
date: 2019-03-07
author: sfakias
---
# The Blackthroat Disease

Ο Stephan ήταν βαρώνος επί τέσσερα χρόνια στην πόλη του Marjalat. Πολλοί
ψιθύριζαν πως είχε γίνει πολύ εσωστρεφής και αντικοινωνικός, ενώ καθώς
περνούσαν τα χρόνια έβγαινε όλο και λιγότερο από την έπαυλή του. Η οικογένειά
του παραδοσιακά ήταν πιστοί του Veiroch, και η αδερφή του είχε πεθάνει και
γίνει φάντασμα εντός της έπαυλης, έπειτα από μία τελετή στο όνομα του θεού. Τα
αδέρφια του, που είχαν πεθάνει από αρρώστια, ήταν κατά κοινή ομολογία πολύ
περισσότερο υποσχόμενα από τον ίδιο. Στην πραγματικότητα, αυτός που κρατούσε
την τάξη και τη συνοχή τον τελευταίο χρόνο ήταν η γυναίκα του, η Anyssa, η
οποία ήταν από τη γειτονική πόλη του Kel-Arga.



Το καλοκαίρι του έτους 4817, άρχισε να εξαπλώνεται στην πόλη μια ιδιαίτερη
περίεργη ασθένεια, που ονομάστηκε Blackthroat. Τα πρώτα συμπτώματα ήταν μαύροι
κύκλοι στα μάτια, και μετέπειτα μαύρισμα στα μάγουλα και στο λαιμό, έως ότου
εν τέλει ο λαιμός πρηζόταν εντελώς. Τα θύματα άρχιζαν να οδηγούνται έπειτα από
λίγες μέρες στην παράνοια, ουρλιάζοντας ακατάσχετα, ενώ συχνά παρουσίαζαν
επιθετική συμπεριφορά. Στα τελικά στάδια, γίνονταν ακόμα πιο παρανοικά, ενώ
στις περισσότερες περιπτώσεις Σκιές έβγαιναν από μέσα του, και σκότωναν το
θύμα. Οι Σκιές στη συνέχεια τρομοκρατούσαν ολάκερη την πόλη.



Σαν πρώτο μέτρο αντιμετώπισης, η Anyssa επέβαλε την απαγόρευση των
μετακινήσεων από και προς την πόλη, για να περιοριστεί η εξάπλωση της
ασθένειας. Οι περισσότεροι βιάστηκαν να ψέξουν τα Shadowfolk, τους κατοίκους
της πόλης που είχαν γονίδια από το Shadow Plane. Αυτοί, αν και μπορούσαν να
μεταδώσουν την ασθένεια σαν φορείς, δεν παρουσίαζαν κανένα από τα συμπτώματα.
Μετέπειτα, όμως, άρχισε να ψιθυρίζεται ότι το κακό ξεκίνησε από το παλάτι. Ο
δούκας Naldar του Kel-Arga, που είχε καιρό να μάθει νέα της κόρης του της
Anyssa, έστειλε μια μικρή ομάδα να μάθει τι έγινε και να διασφαλίσει την υγεία
της: τον μάγο Ludvig, τoν υπηρέτη Malthis, τον αλχημιστή Del'ishart και το
βάρβαρο Bjonnyr από το βορρά.



Και πράγματι, μέσα σε λίγες μέρες το σκηνικό άρχισε να ξεκαθαρίζει, παρόλο που
η ασθένεια είχε νεκρούς σε καθημερινή βάση πλέον. Υπαίτιος της κατάστασης
αυτής ήταν ο ίδιος ο βαρώνος Stephan. Είχε χρησιμοποιήσει ένα κειμήλιο του
Veiroch που άνηκε στην οικογένειά του, για να γίνει ο πρώτος στη σειρά
διαδοχής, ώστε να πάρει στα χέρια του την εξουσία. Ο ίδιος νόμιζε πως αυτό που
χρησιμοποιούσε ήταν ένας απλός καθρέφτης που έδιωχνε τα αδέρφια του σε μια
άλλη διάσταση βασανιστηρίων, αλλά στην πραγματικότητα ο καθρέφτης αυτός είχε
μολυνθεί από το Shadow Plane. Έπειτα, έγινε γνωστός ως Mirror of Souls.



To κόστος που πλήρωσε για να τους φυλακίσει στον καθρέφτη ήταν πολύ μεγάλο,
και εν τέλει δεν μπορούσε να το πληρώσει στον Nessessor, που ήταν ο αρχηγός
των σκιών εντός του καθρέπτη. Πλέον απειλούταν η ζωή και της Anyssa αλλά και
του νεογέννητου παιδιού τους. Τα πλάσματα του καθρέφτη επομένως ξεχύθηκαν στην
πόλη, αναζητώντας εκδίκηση. Και ο ίδιος, στην προσπάθειά του να κάνει μια
συμφωνία με ένα πλάσμα του φωτός, γνωστό ως Ilquar, για να τον βοηθήσει να
λύσει το πρόβλημα, έκανε τα πράγματα χειρότερα. Γιατί, το πλάσμα αυτό άρχισε
να θυσιάζει αθώους για τα δικά του προσωπικά κίνητρα.



Μόνο όταν οι απεσταλμένοι του δούκα Naldar έπιασαν δράση μπόρεσε η ζημιά να
περιοριστεί και να βγουν στο φως τα αίτια. Σκότωσαν τον Ilquar και σταμάτησαν
τις ανθρωποθυσίες του, ενώ ο Stephan αναγκάστηκε να τους αποκαλύψει το μυστικό
του. Μπήκαν στον καθρέφτη και σκότωσαν τον Nessessor και τους πιστούς του.
Αφού τρύπησαν την καρδιά του καθρέφτη, αυτός έσπασε από μέσα, ενώ ανάμεσα σε
αυτούς που ελευθέρωσαν από μέσα του, ήταν και ο ανηψιός του Stephan, ο γιος
του πρωτότοκου αδερφού του. Ο κόσμος, όταν μαθεύτηκε η ιστορία, εξαγριώθηκε,
αλλά η ασθένεια στην πόλη σταμάτησε μετά το σπάσιμο του καθρέφτη.



Εν τέλει, με την παρέμβαση της Anyssa, που διατηρούσε ακόμα εξουσία, οι
κάτοικοι της πόλης δέχτηκαν να παραμείνει στην εξουσία ο Stephan για 8 ακόμα
χρόνια, μέχρι την ενιληκίωση του Rennis, του ανηψιού του. Κάποιοι το δέχτηκαν
αυτό γιατί και ο Rennis ήταν shadowfolk, και δεν ήθελαν να κυβερνηθούν από
έναν τέτοιο, καθώς φοβόντουσαν ότι μπορεί να επαναληφθούν τα ίδια. Στην
πραγματικότητα η φημολογία οργίασε, και οι φήμες για το τι συνέβη πραγματικά
άρχισαν να απέχουν πολύ από την πραγματικότητα. Ο Naldar όμως, και η κόρη του,
εκμεταλλεύτηκαν την ευκαιρία για να ενισχύσουν τη δύναμή τους στην Marjalat,
ενώ από τους απεσταλμένους, ο Ludvig, o Malthis και ο Del'ishart έμειναν εκεί
ένα διάστημα για να επιβάλλουν την τάξη στο πλευρό της Anyssa.

