---
date: 2018-06-20
author: kyriakos
---
# Devil's Contract: Origins



Όταν ο Sergonial «αποδεσμεύτηκε» από τις υποχρεώσεις του στον Yerastu, ο
Orgonol υποκλίθηκε. Πνιγμένος στο αιμα μετά από την δύσκολη μάχη εναντίον των
δαιμόνων, τον άκουσε να λέει πως «δεν είμαστε κατώτεροι κανενός» και κατάλαβε
πως όντως αυτός είναι ο τρόπος για να φτιάξουν ένα καλύτερο κόσμο. Θα
σταματούσαν πια να χρησιμοποιούν ψυχες για «ενισχύσεις» χωρίς να έχουν έγκριση
από τις ίδιες τις ψυχες.



Πανίσχυρος στη μάχη, μα χαμηλά στην ιεραρχία, αμέσως κέντρισε την προσοχή του
Sergonial. Το πρώτο πράγμα που έκανε ο Sergonial, μετά από την δημιουργία της
κόλασης, ήταν να δει ποιοί σύμμαχοί του ήταν έτοιμοι να πολεμήσουν ακόμα και
μετά την Αιώνια Σφαγή, έτσι ώστε να αναδιατάξει την ιεραρχία με βάση την
δύναμη, χωρίς αυτο να σημαίνει ότι υποτιμούσε τις νοητικές ικανότητες που
είχαν κάποιοι. Μόλις είδε τον Orgonol να μην έχει ούτε γρατζουνιά πάνω του
νόμιζε πως επρόκειτο για δειλό. Σύντομα όμως με την χρήση μαγείας έμαθε πως
ήταν σε όλη την διάρκεια στην πρώτη γραμμή. «Δικαιούσαι τουλάχιστον μία
διμοιρία και σίγουρα περισσότερα με τον καιρό», του είπε. «Δεν θέλω, δεν
πιστεύω οτι είναι σωστό να είμαι εγώ αυτός που θα δίνει εντολές, όποιος θέλει
μπορεί να ζητάει την άποψή μου.» του απάντησε. «Σεβαστό» είπε ο Sergonial και
συνέχισε να εποπτεύει τους διαβόλους.



Την επόμενη μέρα ο Sergonial επισκέφθηκε τον Orgonol και του είπε «Τώρα που
δεν έχουμε απεριόριστες ψυχες, πρέπει να εξασφαλίσουμε την πρόσβασή μας σε
αυτές, καθώς είναι ο μόνος τρόπος να εξασφαλίσουμε ότι θα υπάρχουν και άλλοι
διάβολοι στο μέλλον. Πως πιστεύεις ότι πρέπει να το διαχειριστούμε;». «Θέλουμε
να φτιάξουμε έναν καλύτερο κόσμο σωστά; Μπορούμε να ζητήσουμε από τις ίδιες
τις ψυχές που θέλουν το ίδιο να μας βοηθήσουν. Θα είναι σαν να κάνουμε το
όνειρό τους πραγματικότητα, με αντάλλαγμα να μας βοηθήσουν για να το κάνουμε
μαζί. Είμαι σίγουρος πως αυτό θα είναι μια συμφωνία που δεν θα μπορούν να
αρνηθούν. Δεν είναι μεγάλο πρόβλημα που δεν μπορούμε να πάμε στην Στύγα για να
τις ρωτήσουμε. Μπορούμε να πάμε στην υλική διάσταση, εκεί όπου τους κανόνες
του Yerastu τους ακούει μόνο όποιος θέλει. Είμαι σίγουρος πως πολλοί θα
συμφωνίσουν να μας βοηθήσουν να φτιάξουμε έναν καλύτερο κόσμο.», απάντησε ο
Orgonol κοιτόντας τον Sergonial στα μάτια.



Ο Sergonial χαμογέλασε και έφυγε λέγωντας, «Θα κάνουμε το όνειρο μιας ψυχής
πραγματικότητα αρκεί και αυτή με την σειρά της να δώσει την ύπαρξή της στον
σκοπό. Αυτή είναι όντως μια συμφωνία που δεν θα μπορέσει να αρνηθεί». Την
ίδια, ακριβώς, μέρα ο Sergonial ανέθεσε στους πιο κατάλληλους πράκτορές του να
πάνε στην υλική διάσταση και να κάνουν πραγματικότητα τις επιθυμίες
οποιουδήποτε, με αντάλλαγμα αυτός να τους δώσει την ψυχή του μόλις πεθάνει.



Αυτές οι συμφωνίες ονομάστηκαν « **Το Συμβόλαιο του Διαβόλου** »



