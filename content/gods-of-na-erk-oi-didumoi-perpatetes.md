---
date: 2016-09-03
author: sfakias
---
# Gods of Na'erk: Οι δίδυμοι περπατητές.

Οι πράσινοι λόφοι δεν ήταν πάντα γνωστοί ως το ειρηνικό και εύφορο βασίλειο
που είναι σήμερα. Τρεις χιλιετίες πριν, οι πράσινοι λόφοι ήταν γεμάτοι από
ορδές επιδρομέων και ληστών, που σκότωναν, έκλεβαν και έκαιγαν ότι έβρισκαν.
Οι περισσότεροι ντόπιοι είχαν αναγκαστεί να μεταναστεύσουν στους πιο
απόκρημνους λόφους, και ήταν ακόμα και εκεί επικίνδυνα. Αρκετοί από αυτούς
είχαν τα σπίτια τους σε άμαξες και έσπερναν τη γη σε κρυφά μέρη, έτοιμοι να
μετακινηθούν. Οι περισσότεροι από τους γειτονικούς λαούς, που ήταν σε πιο
άγονες περιοχές, έβλεπαν τους Πράσινους Λόφους ως ένα παράδεισο φαγητού και
πρώτων υλών, και δεν σταμάταγαν να ρημάζουν το μέρος.

Φήμες λένε ότι οι δίδυμοι Laerion και Factar Myrenstif στην αρχή έμεναν στις
σπηλιές του Οκρ, ενώ άλλοι λένε ότι τους έστειλε εκεί η Malahir ή ο Reszek, σε
μια προσπάθεια να σταματήσουν τον πόλεμο και τους ατέλειωτους θανάτους στην
περιοχή. Σε κάθε περίπτωση, τα παιδιά κρυβόντουσαν με αρκετούς πρόσφυγες στις
σπηλιές, καθώς η ύπαιθρος ήταν ελάχιστα ασφαλής. Όταν ενηλικιώθηκαν o Factar
συνήθιζε να περιπλανιέται στους κάμπους, ψάχνοντας επιζήσαντες, ανιχνεύοντας
και προειδοποιώντας για εχθρούς, ή βρίσκοντας ασφαλή μέρη για κατοίκηση, ενώ ο
Laerion εξασκόταν στην μάχη και κοίταζε πολεμικά σχέδια.  
Μια μέρα καθόντουσαν οι δυο τους στην λίμνη Tarithan και αγνάντευαν το νερό.
Είχαν μόλις γλιτώσει από μια επιδρομή που είχε σφάξει όλη σχεδόν την πόλη
δίπλα στη λίμνη, και παρόλο που είχαν καταφέρει να διασώσουν κάποιους, ένιωθαν
αρκετά απογοητευμένοι. Σαν όλες τους οι προσπάθειες τόσα χρόνια να μην είχαν
κανένα νόημα.  
"Άδικα προσπαθούμε. Μάλλον δεν υπάρχει περίπτωση να ριζώσει σε αυτά τα μέρη ο
πολιτισμός." Αναστέναξε ο Factar.  
Τότε, το πεύκο που κάθονταν από κάτω μοιάζει να ζωντάνεψε, και τους μίλησε.
Ήταν ένας Lantwirl, ένας από τους πιο παλιούς υπηρέτες της Malahir στην υλική
διάσταση. "Αυτό δεν είναι αλήθεια, ακριβώς."  
Παρόλο που σοκαρίστηκαν από την ξαφνική του παρουσία, οι δίδυμοι αντιμετώπισαν
εχθρικά το δέντρο. "Πολύ εύκολο να το λες εσύ αυτό! Δεν ενοχλείς κανέναν, και
δεν έχεις τίποτα να προσφέρεις, πέρα από το ξύλο σου!" Τον αποπήρε ο Laerion.
Εμάς μας κυνηγάνε και μας σκοτώνουν τόσο καιρό οι επιδρομείς!"  
Το δέντρο άργησε να απαντήσει, μάλλον γιατί θίκτηκε από τα λόγια του ανθρώπου.
"Αυτό δεν ειναι αλήθεια, ακριβώς. Και εγω εχω χάσει φίλους και αδέρφια
πολλούς. Μας καίνε και θεωρούν το ξύλο μας κακής ποιότητας. Μάλιστα τα
περισσότερα αδέρφια μου δεν μπορούν να προστατέψουν τους εαυτούς τους ή να
κρυφτούν."  
"Ακόμα και έτσι να είναι, είσαι το ίδιο με μας. "Αφού δεν μπορείς να βοηθήσεις
αυτούς για τους οποίους νοιάζεσαι, κάτσε εδώ να αγναντέυεις τη λίμνη."  
"Αυτό δεν είναι αλήθεια, ακριβώς. Μπορώ να σας βοηθήσω, και εσείς εμένα. Ο
πόλεμος αυτός πρέπει να τελειώσει."  
Το πεύκο του Lantwirl ήταν αρχαίο, και είχε πολλές ιδιότητες. Με τις ρίζες και
τις πευκοβελόνες του ο Factar έφτιαξε μαγικά φίλτρα και προετοίμασε συστατικά
για ξόρκια, ενώ ο Laerion έφτιαξε ένα δόρυ και μια ασπίδα με ξύλο από κλαδιά.
Τέλος, το πλάσμα έδωσε στον καθένα από ένα κουκουνάρι, το οποίο το είχαν για
επικοινωνία οι τρεις τους.  
Ο Laerion άρχισε να οργανώνει τους στρατούς των ντόπιων στους πράσινους
λόφους, ενώ ο Factar ξεκίνησε να θεραπεύει τραυματίες και να δημιουργεί ομάδες
κατασκόπων που έψαχναν τις πολεμικές ομάδες των επιδρομέων, ώστε να είναι
έτοιμοι έγκαιρα οι χωρικοί και ο στρατός. Οι πρώτες επιδρομές βρήκαν τους
ντόπιους έτοιμους και αποφασισμένους, και αντιμετωπίστηκαν με επιτυχία. Την
επόμενη χρονιά, ο Factar μοίρασε σπόρους στους γεωργούς όλων των πράσινων
λόφων, ενώ ο Laerion έχτισε πόλεις με τείχη, και στην προσπάθειά τους αυτή
τους βοήθησε μέχρι και ο δράκος Fraugmeneir, αλλά και όλοι οι υπηρέτες της
Malahir που βρισκόντουσαν στην περιοχή. Γρήγορα οι άνθρωποι της περιοχής
εγκαταστάθηκαν μόνιμα και οι δίδυμοι έγιναν πασίγνωστοι στις κοιλάδες των
Πράσινων Λόφων.  
Η ειρήνη σταδιακά επικράτησε στην περιοχή, με τον Laerion να γίνεται ο πρώτος
βασιλιάς των πράσινων λόφων και τον Factar να γίνεται ο πιο έμπειρος
θεραπευτής του γνωστού κόσμου, και ταξίδευε παντού και πρόσφερε τη βοήθειά του
απλόχειρα, ενώ ευλογούσε και τις σοδειές. Όταν είχαν φτάσει στα βαθιά
γεράματα, συναντήθηκαν με τον Lantwirl που είχαν βρεθεί στην αρχή.  
"Τελικά είχες δίκιο" του είπε ο Factar. "Αν έχεις θέληση και προσπαθήσεις, ο
κόσμος μπορεί να βελτιωθεί."  
"Και εμείς, μπορώ να πω ότι βοηθήσαμε όσο μπορούσαμε στο να συμβεί αυτό."  
"Αυτό δεν είναι αλήθεια, ακριβώς." Παρατήρησε το αιωνόβιο δέντρο. "Ποτέ δεν
σταματά, η βοήθεια και η καλοσύνη. Είναι ένα αδιάκοπο ποτάμι, που ρέει."  
"Ναι, αλλά ο θάνατος πάντα σταματάει αυτό το έργο." Αναστέναξε ο βασιλιάς.  
"Είσαι τόσο βιαστικός να παραδοθείς σε αυτόν; Νόμιζα πως είναι καθήκον σου να
παλεύεις μέχρι την τελευταία σου πνοή."  
"Και σύντομα αυτή θα έρθει. Είναι ο κύκλος της ζωής," Είπε ο Factar.  
Το δέντρο έμεινε σιωπηλό για αρκετή ώρα. "Ως που θα φτάνατε για να βοηθήσετε
τους ανθρώπους σας;" Ρώτησε τα αδέρφια.  
"Να υποστώ βασανιστήρια όλη μου τη ζωή, γιατί ο θάνατος είναι εύκολη επιλογή."
Απάντησε αμέσως ο Laerion.  
"Να καθαιρέσω ή ακόμα και να σκοτώσω τον αδερφό μου, αν δεν είναι σωστός ο
τρόπος που κυβερνά." Αποφάσισε μετά από λίγη ώρα ο Factar.  
Το δέντρο άργησε να απαντήσει. Δεν είμαι γνώστης του πως λειτουργείτε εσείς οι
άνθρωποι, αλλά μου φαίνονται σωστές οι προσεγγίσεις σας. Δεν μπορώ να ξέρω
επίσης τι υπάρχει μετά το θάνατο, αλλά σας καλώ να το δοκιμάσετε μαζί μου."
Τότε ο Lantwirl τους πρότεινε να κάνουν μια τελετή, με την οποία η φύση θα
απορροφούσε την υλική τους υπόσταση και οι ψυχές τους θα ήταν στο έλεος των
θεών. Οι δύο άνθρωποι, μιας και είχαν λίγη ζωή μπροστά τους, αποφάσισαν να το
δοκιμάσουν. Ο Laerion ορισε το διάδοχό του και τους νόμους εν την απουσία του,
και ένα απόγευμα ήρθαν στο δέντρο.  
Τότε, το ηλιοβασίλεμα, το πεύκο άνοιξε μια κουφάλα και οι δίδυμοι μπήκαν μέσα.
Ένα αστραφτερό φώς φάνηκε τότε στον ορίζοντα, και για μια ολόκληρη μέρα ο
ήλιος έμεινε καθηλωμένος στη θέση του ηλιοβασιλέματος, καθώς ο Reszek
σταμάτησε για να υποδεχτεί τους δύο ήρωες. Και η τελετή αυτή έγινε γνωστή ως
Tanrez, η μέρα των περπατητών, και γιορτάζεται την εαρινή ισημερία.  
O Reszek με τη Malahir δεν μπορούσαν να τους αφήσουν, και είχαν συγκινηθεί νε
το διάλογο. Η φλόγα στις καρδιές τους έμοιαζε να μην σβήνει ποτέ, και ο
θάνατος δεν τους άξιζε. Ο Laerion έγινε θεός της δικαιοσύνης και της
προστασίας, και ο Factar, θεός των περιπλανώμενων, των αγροτών και των
θεραπευτών, και λατρεύονται παντού στους Πράσινους Λόφους. Με τη θυσία τους, η
περιοχή έγινε πιο εύφορη από ποτέ, και από εκεί πήρε το όνομά της, ενώ το
δέντρο λέγεται πως από τότε δεν ξαναμιλησε σε κανένα, αλλά ακόμα δίνει τις
ρίζες και τα φύλλα του σε όσους τα ζητούν για καλό σκοπό, καθώς έχουν
μοναδικές ιδιότητες, και αποτελεί τόπο λατρείας της Malahir, του Reszek και
των δίδυμων αδερφών. Μάλιστα, λέγεται πως κάποιες μέρες, ανοίγει ένα μονοπάτι
από την κουφάλα που επικοινωνεί με το Golden Palace, που μπορούν να το
χρησιμοποιούν ελάχιστοι σε ώρες ανάγκης.

