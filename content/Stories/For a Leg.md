---
title: "Για ένα πόδι"
date: 2023-12-28
author: sfakias
---

Ξύπνησε από το νερό. Έσταζε πάνω του από το κατάστρωμα του πλοίου. Παλιότερα παινευόταν πως το [[Genie Soul]] ήταν τόσο καλοφτιαγμένο που δεν πέρναγε ποτέ νερό στην καμπίνα του, τώρα όμως ένιωθε τυχερός και μόνο στη σκέψη πως υπήρχε το πλοίο. Πήγε να σηκωθεί, αλλά θυμήθηκε οδυνηρά ότι αυτό δεν ήταν εφικτό. Έπεσε πίσω στην αιώρα του σφαδάζοντας από τον πόνο. Η ματιά του πήγε στο πόδι του. Τυλιγμενο με επίδεσμους, ακίνητο εδώ και πέντε μέρες. Δεν χρειαζόταν να λύσει τις γάζες για να δει την πληγή. Ακόμα και αυτές είχαν πρασινίσει.

Το ξύλο έτριξε από την βαριά πατημασιά κάποιου που πλησίαζε. Είχε δώσει στον [[Jack]] το κλειδί της καμπίνας του, αλλά μπορούσε να διακρίνει ξεκάθαρα τους ήχους από άλλο ένα ζευγάρι πόδια. Ακούστηκε ο μεταλλικός ήχος της κλειδαριάς και έπειτα δύο μορφές μπήκαν στο δωμάτιο. Ο Jack έκανε στο πλάι για να εμφανιστεί πίσω του η δεύτερη φιγούρα. Με αργά βήματα, μπήκε μέσα και επιθεώρησε την καμπίνα του. Φορούσε τη γνωστή του μάυτη κάπα με ψηλό γιακά, και κράταγε ένα κοκκάλινο μπαστούνι.

"Με το πάσο σου!" Γρύλισε και ανακάθισε. Εκείνος τον κοίταξε απαξιωτικά. "Ήρθες για να μου πεις ότι πρέπει να μου κόψουν το πόδι γιατί δεν τη βγάζω αλλιώς; Ε κόψτο ντε!"  

Σήκωσε ελαφρώς το τρίκοχο καπέλο του. Η ματιά του στράφηκε στα φινιστρίνια, τα μισά από τα οποία ήταν σπασμένα. Η μάχη ήταν σκληρή, το σκαρί μετά βίας την είχε βγάλει. Έπειτα κοίταξε στο γραφείο του, που ήταν στοιβαγμένοι διάφοροι χάρτες. "Όχι. Ήρθα να σου πώ ότι πρέπει να σου κόψουν το πόδι, αλλά ούτε έτσι τη βγάζεις."

Ο [[Fellan|γερο-καπετάνιος]] κάγχασε. "Δε θα έχανες ποτέ την ευκαιρία να με υποτιμήσεις και να με κοροϊδέψεις, ακόμα και στο τέλος μου, έτσι;"

"To ανάποδο." Ο [[Blackbones|επισκέπτης]] κοίταξε τον [[Jack]] έντονα. Αυτός έδειξε τα μυτερά δόντια του, βγήκε έξω και κοπάνησε την πόρτα δίπλα του. " Έπειτα πλησίασε τον καπετάνιο και κάθισε δίπλα του. "Νοιάζομαι για τον κάθε πολεμιστή που χάνουμε. Η κάθε απώλεια μας απομακρύνει από το στόχο μας."

"Τον στόχο μας... ή τον στόχο σου;" Έβηξε.

Χαμογελώντας, εκείνος έβγαλε από την τσέπη του μια τυλιγμένη περγαμηνή. "Ξέρεις ποιος είναι ο στόχος, και τι πρέπει να κάνεις."  

"Δεν υπάρχει περίπτωση να συναινέσω σε αυτό το έκτρωμα, στο έχω ξαναπεί! Το όραμά σου βρωμάει από κάθε μπάντα! Λες ότι είναι δίκαιο, αλλά μόνο για σένα! Λες ότι μας δυναμώνει, αλλά δυναμώνει εσένα!"

"Οι καιροί αλλάζουν, φοβάμαι, και κάποιες φορές πρέπει να πάρουμε δύσκολες αποφάσεις. Μπορείς να είσαι κομμάτι στο όραμά μου, να πάρεις την εκδίκησή σου και όσα πλούτη θες" έδειξε το πόδι του "Ή μπορείς να γίνεις τροφή για τα σκουλήκια, ποσώς με ενδιαφέρει. Πράγματι, τότε θα κρατήσεις το 'ηθος' σου ακέραιο. Πράγματι, πως αλλάζουν οι καιροί! Ο μακελάρης της [[Sjemhe]], ο φόβος και ο τρόμος των Walgri, ξαφνικά ανακάλυψε πως έχει ήθος, αξίες και αρχές! Ο τρόμος κάθε μάνας ναυτικού! Ο γδάρτης των εμπόρων!" Σηκώθηκε και του γύρισε πλάτη, περπατώντας προς την πόρτα. "Τζάμπα χάνω το χρόνο μου μαζί σου."

"Μα τις χίλιες φάλαινες, περίμενε!" Ακούστηκε έξαφνα ο καπετάνιος. "Θα υπογράψω. Είθε η [[Jalerk]] να με συγχωρήσει, θα υπογράψω!"

Ο [[Blackbones|επισκέπτης]] έμεινε ακίνητος. Ένα πλατύ χαμόγελο σχηματίστηκε στη σκιά του προσώπου του.
