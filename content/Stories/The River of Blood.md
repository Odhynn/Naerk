---
title: "The River of Blood"
date: 2021-09-03
author: sfakias
---

Ο [[Azzath]] ήξερε το συγκεκριμένο μέρος. Πολλοί το αποκαλούσαν το κατακάθι της [[Styx|Στύγας]]. Όλα τα απομεινάρια μαχών, νεκροί, αίματα, πτώματα, όπλα, ερείπια, κατολισθίσεις από τα άνω επίπεδα, όλα κατέληγαν εδώ. Είχε συμφιλιωθεί με αυτό. Αυτός ο τόπος, ξερός και έρημος, είχε τα δικά του μυστικά, και όποιος τα γνώριζε μπορούσε να ζήσει εδώ. Αλλιώς ήταν λίγες οι ώρες του. Είχε κατέβει για ψάρεμα, να βρεί κάτι να φάει στα κατακόκκινα νερά. Είχε πάρει μαζί τα όπλα του, γιατί ήξερε πως πουθενά δεν ήταν ασφαλής. Σε αυτό το μέρος, ο κίνδυνος ελοχεύει παντού και τα πλάσματα που θέλουν να σε φάνε είναι τα πιο εξελιγμένα που υπάρχουν σ'αυτό, έχοντας χιλιετίες στη διάθεσή τους για να τελειοποιήσουν την τεχνική τους. Ήθελε να είναι ασφαλής, οπότε είχε επιλέξει ένα σημείο κλειστό, με βράχια. Πιο κεί ήταν ένα κουφάρι από ένα νεκρό καρχαρία τεραστίων διαστάσεων, αλλά το νερό έμοιαζε ήσυχο. 

Πέταξε την πετονιά του στα θολά νερά και έκατσε σε μια ασπίδα. Τα όπλα εδώ εξιστορούσαν όλη την ιστορία των μαχών: Ήταν τόσο πολλά και τόσο διαφορετικά μεταξύ τους που σύντομα παραιτήθηκε από την προσπάθειά του να αναγνωρίσει την εποχή και την τεχνοτροπία του καθενός. Ωστόσο, όταν έβρισκε κάποιο που ήταν αντάξιό του, το έπαιρνε, συχνά για να το αντικαταστήσει για το επόμενο ακόμα καλύτερο που εμφανιζόταν μπροστά του. Και από εκεί που είχε έρθει με ένα απλό μαχαίρι, τώρα είχε δύο περίτεχνα, και ένα κυρτό γιαταγάνι που έκλαιγε όταν το ξεθηκάρωνε με ένα όξινο δάκρυ. Τόξο καλύτερο από το δικό του δεν είχε βρεί, αλλά δεν είχε συχνά την ευκαιρία να το χρησιμοποιήσει: Οι περισσότερες μάχες του ξεκίναγαν και τέλειωναν εξ επαφής.  

Απορροφήθηκε από τις σκέψεις του καθώς περίμενε να τσιμπήσει η πετονιά του. Πόσο καιρό να ήταν εδώ άραγε; Mέρα και νύχτα δεν υπήρχαν εδώ, μόνο αυτό το μουντό κόκκινο χρώμα, που εδώ κάτω ήταν ακόμα πιο σκούρο. Είχε έρθει εδώ έπειτα από διαφωνία που είχε με τον [[Erothel]]. Είχε μαθητεύσει πολλές δεκαετίες στους [[Baelarch]], αλλά δεν ήταν ικανοποιημένος από αυτά που μάθαινε. Πίστευε πως έπρεπε να έρχονται εδώ οι πολεμιστές για να μάθουν την αξία της ζωής και του θανάτου. Κανείς άλλος δεν έμοιαζε να συμφωνεί, καθώς οι περισσότεροι πίστευαν πως ήταν πολύ επικίνδυνο. Ο Erothel πίστευε πως θα ήταν απλώς σπατάλη πολεμιστών και πως θα εκνεύριζαν διάφορα ισχυρά [[Vulga]].

Έπειτα από πολλές διαφωνίες, αποφάσισε να τους παρατήσει. Άφησε μια επιστολή στο κάστρο τους μαζί με τα διακριτικά του και πλήρωσε ένα μάγο που είχε γνωρίσει για να του ανοίξει μια Πύλη για να έρθει. 'Εκτοτε, είχε αρκετό χρόνο για να σκεφτεί αν έπραξε σωστά ή όχι. Δεν ήταν σίγουρος, αλλά τουλάχιστον ήταν ζωντανός, και είχε μάθει τόσα μυστικά και τεχνικές εδώ, που πίσω στην υλική διάσταση θα έμοιαζε όνειρο απρόσιτο. Μπορούσε να καταλάβει όλους τους δισταγμούς του [[Erothel]]. Πολλοί λίγοι θα επιβίωναν εδώ, ακόμα και από τους εκλεκτούς πολεμιστές των Baelarch. Και ακόμα περισσότερο, αν εκνεύριζες κάποια κάστρα εδώ, ολόκληροι στρατοί θα ερχόντουσαν στο διάβα σου. Έπρεπε να κρατήσεις χαμηλό προφίλ.  

Η πετονιά τσίμπησε και τον επανέφερε στην πραγματικότητα. Το νερό ταράχτηκε και άρχισε να τραβάει ρυθμικά. Γρήγορα όμως κατάλαβε πως ότι κι αν είχε τσιμπήσει, ήταν πολύ μεγάλο για να το τραβήξει. Ίσως να κουραζόταν από την αιμοραγία και να μπορούσε να το τραβήξει μετά, σκέφτηκε. Το αγκίστρι του άνοιγε σε πολλές αιχμές όταν το δάγκωνε ένα ψάρι, και έτσι είχε πιάσει τέρατα του βυθού μεγαλύτερα και από τον ίδιο. Όμως, αυτό εδώ έμοιαζε άλλη υπόθεση. Το σκοινί του τέλειωνε γρήγορα, και έπρεπε να αποφασίσει. Τράβηξε το μαχαίρι του και έκοψε το σκοινί, ώστε να σώσει τουλάχιστον το καλάμι του. Ο παφλασμός του νερού έγινε πιο απόμακρος και έπειτα σταμάτησε. Αναστέναξε απογοητευμένος. Δεν ήταν ούτε η πρώτη ούτε η τελευταία φορά που αναγκαζόταν να κόψει το σκοινί. αλλά δεν είχε και άλλη επιλογή.

Μάζεψε τα πράγματά του και πήγε να σηκωθεί, όταν είδε να πλησιάζει ο παφλασμός. Άρπαξε τα όπλα του και πήρε θέση μάχης. Τα νερά αγρίεψαν έξαφνα και πετάχτηκε από μέσα τους ένα κατάμαυρο σαλάχι, πάνω από είκοσι πόδια μακρύ. Τα πτερύγιά του συσπώνταν βίαια, και μια ματωμένη γραμμή εμφανίστηκε στην πλάτη του, που το άνοιξε στα δύο και επιτόπου ο τόπος γέμισε με μελανά αίματα και σάρκες. Ο Azzath σήκωσε την ασπίδα που καθόταν και προστατεύτηκε από την ξαφνική έκρηξη. Πήδηξε στο πλάι και εκμεταλλεύτηκε το υγρό νέφος που είχε δημιουργηθεί στιγμιαία για να πηδήξει δίπλα στο κεφάλι του πλάσματος, που ανοιγόκλεινε τα δόντια μανιασμένα. Έχωσε στο μάτι του το γιαταγάνι, το τράβηξε και το πλάσμα έπεσε κάτω ακίνητο.

Η πλάτη του πλάσματος μετακινήθηκε, και βγήκε ένας πελώριος πολεμιστής από τις σάρκες του, καλυμένος στα αίματα και στα σπλάχνα του. Κράταγε ένα δρεπάνι που έλαμπε κόκκινο, στο ίδιο χρώμα με το ποτάμι. Αλλά αυτό που του έκανε εντύπωση ήταν τα μάτια του: Κατάμαυρα, έμοιαζαν να κοιτάζουν στην ψυχή του. Ο [[Azzath]] δίστασε. Όποιος και αν ήταν αυτός, δεν έμοιαζε να θέλει να του επιτεθεί, δεν είχε πάρει θέση μάχης, παρόλο που τον επεξεργαζόταν. Τόσα χρόνια είχε μάθει πως συμπεριφέρεται κάποιος που σε θέλει νεκρό. Και τότε πήρε το θάρρος να του μιλήσει: Είχε ξεχάσει πότε είχε μιλήσει σε κάποιον τελευταία φορά, αλλά είχε σίγουρα περάσει πολύς καιρός.  

-"Γειά! Εγώ είμαι ο Azzath." Είπε. Μέχρι και τη φωνή του είχε ξεχάσει.  

Κούνηθηκε αμήχανα και πλησίασε, με το όπλο του κατεβασμένο. Έμοιαζε να είναι σχεδόν δύο πόδια ψηλότερος του. Τον περιεργάστηκε λίγο ακόμα και μίλησε με μια βραχνή, σπασμένη φωνή. _"Do-[[Domovoi]]. Ε-έτσι με λένε...έτσι με λέγανε."_

Δεν έμοιαζε να ανασαίνει. _"Είσαι... ζωντανός; Θέλω να πω..."_

"Όχι" Τον έκοψε. _"Πέθανα πολύ καιρό πρίν."_

_"Πως βρέθηκες εδώ;"_

_"Εδώ ζω... χρόνια τώρα."_

_"Και... τι κάνεις εδώ; Θέλω να πω, δεν μοιάζει να είσαι από εδώ, έτσι; Αυτό το πλάσμα σου επιτέθηκε."_ 

_"Είμαι και δεν είμαι... Δεν ανήκω πουθενά πλέον. Δεν έχω σπίτι. Το μόνο που αναγνωρίζω και με αναγνωρίζει, είναι αυτός ο ποταμός... Όλα τα άλλα, είναι μακρινές αναμνήσεις πλέον."_

_"Μπορώ να σε βοηθήσω, αν θες. Αν-"_

Ο Domovoi γρύλισε απειλητικά, και από το στόμα του εμφανίστηκαν πελώριοι κυνόδοντες. _"Έχω χορτάσει από βοήθεια. Κράτα τις υποσχέσεις σου για κάποιον άλλο."_

_"Αν σου έλεγα πως ξέρω και άλλους σαν και σένα; Όχι απέθαντους, εννοώ... Αναποφάσιστους; Ενδιάμεσους;"_

Τον κοίταξε με ενδιαφέρον. _"Τι εννοείς;"_

_"Ανάμεσα στη ζωή και στο θάνατο, υπάρχει μια διαχωριστική γραμμή. Εγώ... Εμείς, οι Baelarch... εξερευνούμε πόσο λεπτή είναι... Και από τις δύο της πλευρές."_

Η φιγούρα του φάνηκε απειλητική, καθώς πλησίασε και του έπιασε τον ώμο. Η λαβή του τον έκανε να γονατίσει. _"Τι ξέρεις εσύ από θάνατο; Τι ξέρεις από βάσανα; Τι ξέρεις από μαρτύρια; Πες μου!! Δες πως κατάντησα! Αυτό είναι που ψάχνεις;"_

O Azzath κόμπασε, και έσκυψε το κεφάλι. Αυτό έψαχνε; Τι αντιπροσώπευε εν τέλει; Μίλησε έπειτα από λίγο. Η λαβή του Domovoi δεν είχε χαλαρώσει. _"Όχι, δεν είναι αυτό που ψάχνω. Δεν ξέρω που θα με οδηγήσει η αναζήτησή μου. Αλλά δεν είναι λόγος για να σταματήσω. Ήδη έχω μάθει κάποια πράγματα. Δεν είναι πολλά, αλλά μπορώ να βγάλω κάποια συμπεράσματα. Όπως το ποιος γύρω μου ψάχνει το θάνατο και ποιος τη ζωή. Και ποιος τα έχει καταφέρει, επίσης."_

_"Και;"_ Η ματιά του τον πάγωσε. _"Τι βλέπεις σε μένα;"_

Συλλογίστηκε λίγο. _"Εσύ ψάχνεις τη ζωή. Αλλά δεν τα έχεις καταφέρει, γιατί είσαι στο θάνατο."_

Ο Domosan τον άφησε και πήγε παραπέρα, το βλέμμα του στο άπειρο. _"Πως βρέθηκες εδώ;"_

_"Ψάρευα. Αλλά αν η ερώτηση είναι γενικότερη, ήρθα αυτοβούλως. Ήθελα να μάθω τα μυστικά αυτού του τόπου."_

_"Θα χρειαστώ τη βοήθειά σου τότε. Και μπορεί να σου αποκαλύψω κάποια μυστικά... μη φοβάσαι, χωρίς να χρειαστεί να πάθεις ότι έπαθα. 'Εχεις τρόπο να γυρίσεις πίσω;"_

_"Εννοείς στην υλική διάσταση; Όχι, δεν-"_

_"Δεν πειράζει... ξέρω εγώ."_

