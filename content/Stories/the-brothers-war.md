---
title: "The Brothers War"
date: 2016-08-19
author: rospy
---

Είδαν να βγαίνει απο τα βάθη του δάσους ένας άνδρας. Ήταν γέρος, βρόμικος και ρακένδυτος. Τα μαλλιά του και η γενειάδα του ήταν γεμάτα χώμα, βρύα και μικρά
κλαδάκια. Προχωρούσε σιωπηλα, λες και το πνεύμα του ζούσε σε πολλούς κόσμους ταυτόχρονα. Η βροχή και ο άνεμος δεν τον πτοούσαν, ούτε κάποιο αρπακτικό τον ενοχλούσε. Προχωρούσε χωρίς σταματημό προς μια ασαφή κατεύθυνση, αγνοώντας τ'αγκάθια και άλλες μικροενοχλήσεις.

Κάποιον έψαχνε.

_Ακόμη λένε, κι ας έχουν συμπληρώσει σαράντα αιώνες αυτές οι αναμνήσεις, οτι ο άνθρωπος αυτός συνάντησε πρώτα ένα παιδί, που οι ιστορίες δεν αναφέρουν το όνομά του._

Τούτο το παιδί, που κυνηγούσε πουλιά στην ύπαιθρο, έσκυψε κάποια στιγμή για να σβήσει τη δίψα του στην όχθη μιας λίμνης. Όταν σηκώθηκε, είδε τον γέρο να τον κοιτάζει. Έμειναν για λίγο ακίνητοι, κοιτάζοντας ο ένας τον άλλον. Το παίδι δεν ένιωθε κανένα φόβο στην παρουσία το περίεργου αυτού ατόμου.

Ο γέρος τελικά έσκυψε και ρώτησε το παιδί με μια τραχιά φωνή:

"Ξέρεις να γράφεις;"

"Οχι" Αποκρίθηκε το παιδί "Γιατί;"

_Αργότερα έγιναν πολλές αναλύσεις γύρω απο την ερώτηση αυτή. Μερικοί τονίζουν ότι εκείνη την εποχή μόνο τα παιδιά των ευγενών γνώριζαν γραφή και ανάγνωση, και ότι ο γέρος δεν θα έπρεπε να κάνει καμία τέτοια ερώτηση. Άλλοι λένε πως θα έπρεπε να προηγηθούν όλες αύτες οι τυπικές ερωτήσεις σε σχέση με το όνομα, την καταγωγή και την κοινωνική θέση. Τέλος, μερικοί τρίτοι πιστεύουν πως ότι ο άνθρωπος αυτός, μετα απο πολύχρονη ζωή στις ερημιές, είχε ξεχάσει τις λεπτότητες της ανθρώπινης επικοινωνίας._

Ο γέρος χαμογέλασε και έιπε. "Έχω συνθέσει στο μυαλό μου μια γεγάλη ιστορία. Την έχω τελειώσει όλη, μα δεν έχω γράψει τίποτα. Χρειάζομαι κάποιον να την καταγράψει"

Το παιδί ανασήκωσε τους ώμους του "Πώς σε λενε, ξένε;"

"[[Mihan]]"

"Και για τί θέμα έχει η ιστορία σου;"

"Μιλά για σένα "

_Στο σημείο αυτό, οι σχολιαστές διαφωνούν για το νόημα αυτής της απάντησης. Αλλά δεν είναι δυνατόν να καταγραφούν και να εξεταστούν όλες οι πιθανές ερμηνίες, γιατί εφόσον ο κόσμος τούτος υπάρχει για πολλα πολλά χρόνια, κανείς δεν μπορεί να είναι σίγουρος οτι θα καταφέρει να τις κωδικοποιήσει όλες πριν την καταστροφή του._

Το παιδί έξυσε το κεφάλι του σκεφτικό. "Η ιστορία σου μιλάει για εμένα;"

"Ναι. Μιλά για την ιστοριά της φυλής σου. Πώς γεννήθηκαν οι πρόγονοί σου, πώς μεγάλωσαν. Πώς έκαναν ένα πολύ μεγάλο πόλεμο. Είναι μια από τις μεγάλες ιστορίες του κόσμου. Αν την ακούσεις προσεκτικά, στο τέλος θα αλλάξεις και εσύ ο ίδιος μέσα σου"

Ο Mihan δεν έιχε καλα καλά αποσώσει τα σημαδιακά αυτά λόγια όταν ακούστηκαν ήχοι από βήματα. Γέρος και παιδί γυρισαν τότε με μιας, και είδαν να πλησιάζει προς το μέρος τους ένα τρίτο άτομο.

Ήταν και αυτός σχετικά γέρος, αλλα σε πολύ καλύτερη κατάσταση απο τον Mihan. Το παριουσιαστικό του ήταν σχεδόν μεσόκοπο, και φορούσιε μια πλούσια καφέ ρόμπα με περίεργα σύμβολα χαραγμένα πάνω της, και η γκρίζα γενειάδα του περιποιημένη. Στο ένα του χέρι κρατούσε μια σκαλιστή ξύλινη πίπα, και στο άλλο ένα τεράστιο τόμο με εξώφυλλα στολυσμένα με ασήμι και ρουμπίνια. Παρά την υγρασιά και τον κρύο αέρα που χαρακτήριζαν το ανοιζιάτικο κλίμα, ο ταξιδιώτης φαινόταν ατσαλάκωτος, χωρίς κανέναν λεκε.

"Άκουσα πώς χρειάζεσαι ένα γραφέα" είπε τελικά η νέα εμφάνιση, φυσώντας ενα σύννεφο καπνού στα δεξιά του "Οπότε ήρθα".

Ο Mihan έξυσε σκεφτικός τη βρώμικη γενιάδα του. "Δεν περίμενα πως θα εμφανιστείς εσύ ο ίδιος για την ταπεινή μου ανάγκη, [[Hansa]]."

O γραφέας έσβησε μηχανικά την πίπα του, η οποία η ίδια έγινε καπνός και χάθηκε με τον άερα. "Προστατεύω και προσέχω όλους τους συγγραφείς και ιστορικούς, αν και συνήθως με πιο υπόγειους τρόπους. Η συγκεκριμένη περιπτωση καλεί για την παρέμβασή μου." Έβγαλε μια μεγάλη πένα, φτιαγμένη απο το πούπουλο ενός πτηνού που το έκπληκτο παιδί δεν μπορούσε να  αναγνωρίσει, και την βούτηξε σε ένα μελανοδοχείο στερεωμένο στο πλάι του τόμου. "Μην σπαταλήσεις τον χρονο μου με φλυαρίες, θνητέ. Το χέρι σπάνια μπορεί να σταματήσει να γράφει οταν αρχίζει"

Ο Mihan, ελαφρά ενοχλημένος με όλη τη κατάσταση, αναστέναξε. "Μην μπαίνεις στον κόπο. Αρχίζω."

Και ο Mihan άρχισε πρώτα με μια σύντομη περίληψη της εποχής που εμφανίστηκε ο άνθρωπος στη [[Na'erk]]. Για τις θεϊκές δυνάμεις που ενδιαφέρθηκαν για αυτόν, και πως εξελίχθηκε. Μίλησε ακόμα για τα ορκ και τις συγκρούσεις που προέκυψαν με αυτα και τους πρώτους ανθρώπινους πολιτισμούς, καθως και τους πρώτους πολέμους μεταξύ ανθρώπων. Αναφέρθηκε επίσης συνοπτικά σε αρκλετά ιστορικά γεγονότα εκείνης της αρχέγονης εποχής, όπως το δώρο του Reszek στις θνητές φυλές, το Dragonpact, και τον πρώτο βάρβαρο βασιλιά, γενικά για όλα εκείνα τα γεγονότα του αρχαίου παρελθόντος μέσα τα οποία προβάλλεται η φύση των ανθρώπων, καθώς και οι ασαφείς προθέσεις των θεών σε κάποια περιστατικά.

Ο Mihan άρχισε τη βασική ιστορία του με τον [[Sajanu]], το βασιλία του αρχαιότερου στη μνήμη βασιλέιου ανθρώπων. Ενώ κατά τη διάρκεια της κυριαρχίας των δράκων, το μεγαλύτερο μέρος των ανθώπων είχε καταντήσει σε μια ζωή είτε νομαδική ειτε στην υπηρεσία τους, ο πρόγονος του Sajanu είχε συνάψει πάνω από δύο χιλιάδες χρονια πριν μια συμμαχία με έναν πανίσχυρο και μυστηριώδη μάγο. Το όνομά του ήταν [[Ansiv]], και ήταν μάστορας των ψευδαισθήσεων και της σκιάς. Λίγα είναι γνώστά για τους όρους της συμφωνίας αυτής, αλλά περισσότερα για τα αποτελέσματά της: Ο Ansiv ύφανε ένα δίκτυ πολλαπλών ψευδαισθήσεων γύρω απο μια μέγαλη έκταση πεδιάδων, παραθαλάσσια στην εσωτερική Θάλασσα, στην οποία εγκαταστάθηκε ο λαός του Sajanu. Στα μάτια των δράκων, δεν ήταν παρα επίπεδοι ερημότοποι καμίας αξίας.

Με την πάροδο του χρόνου, τα χωριά έγιναν κωμοπόλεις, και σύντομα οι καλύβες έγιναν σπίτια και τείχη υψώθηκαν γύρω από αυτά. Προστατευμένο απο εξωτερικούς κινδύνους, το κράτος που αργότερα θα ονομαζόταν [[Nahantaria]] ("Τo κρυμμένο βασίλειο" στην αρχαϊκή διάλεκτο) γνώρισε την αρχή μιας εποχής ευημερίας και σχετικής ειρήνης. Με τη δημιουργία του [[Dragonpact]], μάγοι του βασιλείου έλυσαν τα ξόρκια του νεκρού εννιακόσια χρονια τωρα Ansiv, αποκαλύπτωντας το στον έξω κόσμο. Έχοντας ζήσει εννιά αιώνες ελεύθερο, ήταν το πιο τεχνολογικά και μαγικά ανεπτυγμένο και ανεξάρτητο βασίλειο σε όλη τη Na'erk την εποχή εκείνη. Πρόσφυγες, ελεύθεροι πια από την τυρρανία των δράκων, κατέφθαναν στο βασίλειο κατά χιλιάδες, έτοιμοι να ορκιστούν την πίστη τους στο θρονο. Σε μια θριαμβευτική τελετή στην πρωτεύουσα (Ονομαζομενη Luksi), ο τότε βασιλέας ανακοίνωσε την μετονομασία της χώρας σε Kultaria ("Το Υψηλό βασίλειο").

Πάνω από μια χιλιετία είχε περάσει από εκείνη την εποχή όταν ο Sajanu ανέβηκε στο θρόνο. Οι προκάτοχοί του του είχαν αφήσει μια περίλαμπρη κληρονομιά. Η Kultaria είχε επεκταθεί εδαφικά και είχε ιδρυσει αποικίες σε όλες τις γωνιές της Na'erk, Ο πλούτος της αμύθητος: λέγεται ότι ακόμη και ο πιο χαμηλόβαθμος στρατιώτης είχε μαγικά όπλα και πανοπλία, και οτι τα πλοία και τα σπίτια ήταν στολισμένα με χρυσάφι και μαργαριτάρια. Τα πλούτη αυτά δεν ήταν μόνο υλικά, καθώς κάθε πόλη είχε ακαδημίες μαγείας και πολλών άλλων θεμάτων, καθώς και πολλές βιβλιοθήκες.

Ο Sajanu διαχειρίστηκε αυτή την τεράστια ευθύνη με σύνεση. Έγινε ιδιαίτερα γνωστός στο λαό για τους δημόσιους ναούς που έφτιαξε, καθώς και για την πάταξη της ανομίας και της διαφθοράς. Λέγεται ότι κατά τη διάρκεια της βασιλείας του, μια γυναίκα ασυνόδευτη με ένα σάκο χρυσά νομίσματα μπορούσε να πάει από τη μια άκρη της Ενδοθάλασσας στην άλλη με τα ποδια, χωρίς να πειραχθεί ούτε η ίδια ούτε ο σάκος.

"Υπερβολικά καλά μου ακούγονται αυτά που λες" μουρμούρισε ο Hansa, καταγράφοντας σχολαστικά κάθε λέξη που έλεγε ο Mihan. "Προαισθάνομαι ότι πλησιάζει η πρώτη κακοτυχία"

Ο ερημήτης χαμογέλασε λυπητερά. "Kαι δεν κάνεις λάθος. Χωρίς κακοτυχίες πως θα είχε ενδιαφέρον η ιστορία;" 
