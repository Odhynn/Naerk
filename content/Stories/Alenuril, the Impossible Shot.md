---
title: "Alenuril: The Impossible Shot"
date: 2021-02-26
author: kyriakos
---

Κοιτώντας πίσω από το ένα δέντρο με πλούσιο φύλλωμα, ο νεαρός [[Alenuril]] είδε τον στόχο που είχε στήσει. Στην άκρη του είχε ένα καρφωμένο βέλος.

_"Μπαμπά τα κατάφερα! Eίμαι ο καλύτερος!"_ είπε το νεαρό Ξωτικό.

_"Πανηγυρίζεις που πέτυχες την άκρη του στόχου μετά από 20 βολές;"_ απάντησε αυτός.

_"Μα... Μα αυτό που θες να κάνω είναι αδύνατο! Δεν γίνεται κανείς να πετύχει τον στόχο του αν αυτός κρύβεται πίσω από ένα δέντρο!"_

_"Κάθε βολή μπορεί να πετύχει, κάθε βολή πρέπει να πετύχει."_ είπε ο γονιός πηγαίνοντας προς το τόξο του. Να πετύχεις το κέντρο, αυτός είναι ο στόχος.

Ο Alenuril άφησε τα καστανά μαλλιά του να ανεμίσουν και έπιασε ένα βέλος, το έβαλε απαλά πάνω στη χορδή του και τέντωσε. Πήρε τον χρόνο του, μια βαθιά ανάσα, υπολόγισε πόσο πίσω από το δέντρο του είναι ο στόχος. Καθώς σημάδευε με την άκρη του ματιού του είδε ένα βέλος να του έρχεται κατευθείαν στο κεφάλι. Τα πάντα σκοτείνιασαν...

Άνοιξε τα μάτια του σιγά σιγά, προσπαθώντας να καταλάβει τι συνέβη, πόση ώρα είχε περάσει και που βρίσκεται. Κοίταξε γύρω του τα καταπράσινα δέντρα. Ήταν ακριβώς εκεί που έπεσε, ο πατέρας του τον κοίταζε από το δεντρόσπιτό τους λίγο πιο δίπλα.

_"Θα ήσουν νεκρός αν σου έριχνα με κανονικό τόξο."_

_"Γιατί μου έριξες;"_

_"Σε μία μάχη δεν θα έχεις πάντα χρόνο να σημαδεύεις ακίνητος. Θα έπρεπε να έχεις αποφύγει το βέλος και μετά να ρίξεις στον στόχο σου."_

_"Είσαι τρελός!"_

_"Πως μου μιλάς έτσι; ρισκάρω κάθε μέρα τη ζωή μου για να προστατέψω το σπίτι μας από κλέφτες και τσαρλατάνους που θέλουν να εκμεταλλευτούν αυτό το υπέροχο δάσος! Ποιος σου έμαθε..."_

Ο Alenuril έπιασε το πρησμένο κεφάλι του και σταμάτησε να δίνει σημασία στο παραλήρημα του πατέρα του. Απότομα, σηκώθηκε και άρχισε να τρέχει μακριά προς την μυστική του κρυψώνα. Ήταν τόσο καλός στον να κρύβεται που μέχρι και ο πατέρας του, αρχηγός των [[Leaf Rangers]], χρειαζόταν ώρες για να τον βρει και του πήρε βδομάδες τον βρει σε εκείνη την κρυψώνα. Αυτή η σκέψη ήταν που τον ηρεμούσε κάθε φορά που ένιωθε απογοήτευση στα μάτια του πατέρα του, ότι τουλάχιστον ήξερε να κρύβεται στο δάσος όπως οι καλύτεροι Rangers. Άλλες φορές η ίδια σκέψη ήταν που τον εκνεύριζε όταν σκεφτόταν πως ο πατέρας του ήταν αυτός που του είχε διδάξει πως να κρύβεται. Φοβόταν πως ίσως χωρίς τον πατέρα του να ήταν απλά ένα ξωτικό τελείως... άχρηστο.

Λίγες ώρες μετά έπιασε ένα τόξο που είχε φτιάξει από κλαδί και γύρισε στο σημείο βολής. Έπιασε το βέλος που ήταν καρφωμένο στην άκρη του στόχου και σημάδεψε πάνω από το καταπράσινο δέντρο. Ένα βέλος είδε πάλι να έρχεται προς τα πάνω του, γονάτισε για να αποφύγει και τελείωσε την βολή του, είδε το βέλος να περνάει πάνω από το καταπράσινο δέντρο και να κατεβαίνει προς τον στόχο. _"Τι έγινε; Πάλι ήθελες να με βαρέσεις ύπουλα;"_, είπε και κοίταξε προς το μέρος του. Προς έκπληξή του μονάχα ένας σκελετός να τον σημαδεύει ήταν το μόνο που είδε.

Άρχισε να τρέχει, ένα βέλος του πέρασε ξυστά και καρφώθηκε πάνω στο δέντρο μπροστά του. Ένας άλλος σκελετός που κρατούσε ένα δόρυ ξεπρόβαλε πίσω από το δέντρο. Ο Alenuril έπιασε το βέλος που ήταν καρφωμένο στο δέντρο και ψιθύρισε _"κάθε βολή μπορεί να πετύχει, κάθε βολή πρέπει να πετύχει"_ ρίχνοντας. Διάνα, το κρανίο του σκελετού έσπασε. Με μιας, γύρισε προς τον σκελετό τοξότη, μονάχα για να δει ένα βέλος που ήρθε πάνω από τα δέντρα και κατεδάφισε τον σκελετό, μόνο ο πατέρας του μπορούσε να ρίξει μια βολή πάνω από τα δέντρα. Και όντως ο πατέρας του ξεπρόβαλε βαριά πληγωμένος.

_"Όλη η ομάδα μου πέθανε από αυτά τα πλάσματα, αλλά έχει αρχίσει να ανατρέπεται η ροή της μάχης."_

_"Από που ήρθαν, αν είναι νεκροί οι Leaf Rangers ποιος ανατρέπει την μάχη;"_

_"Δεν ξέρω αλλά σκελετοί, φαντάσματα, σκιές και άλλα που ούτε να φανταστώ και να περιγράψω εμφανίστηκαν από το πουθενά να πολεμάνε δρυΐδες και δέντρα και ζώα εξωπραγματικά."_

_"Τι κάνουμε τώρα; Mπορώ να βοηθήσω, κατάφερα να πετύχω τη βολή! Eίμαι έτοιμος να πολεμήσω;"_

_"Χμμ. Απέδειξες την αξία σου, είσαι ζωντανός μετά από μάχη με σκελετούς, δεν με νοιάζει καμιά βολή. Εγώ από την άλλη έχω χάσει πολύ αίμα και μάλλον έχω δηλητηριαστεί, δεν υπάρχει επιστροφή για μένα και είναι καθήκον μου να υπερασπιστώ το δάσος. Πήγαινε στην κρυψώνα σου, θα τους κρατήσω μακριά σου."_

Πάνω από τέσσερεις χιλιετίες μετά ο νεαρός [[Aeluril]] σημάδεψε πάνω από το ξεραμένο δέντρο, "κάθε βολή μπορεί να πετύχει, κάθε βολή πρέπει να πετύχει", ψιθύρισε και άφησε το βέλος να εκτοξευθεί.

