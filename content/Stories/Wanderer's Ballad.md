---
title: "Wanderer's Ballad"
date: 2021-08-26
author: rospy
---

Η βροχή έπεφτε ασταμάτητα την τελευταίες ημέρες στo [[Tarthyn]], κάτι που έκανε την εκκένωση των προσφύγων δύσκολη. Κάρα κολλημένα στη λάσπη και βρεγμένες σκηνές δέσποζαν αριστερά και δεξιά του δρόμου. Οι περίπολίες ήταν σπάνιες. Η [[Kambah]] εδραίωνε την κυριαρχία της στις πόλεις, και δεν είχε ακόμη το χρόνο να μάθει τους δρόμους και τα μονοπάτια της περιοχής. Κάτι που έκανε την φυγη ενός συγκεκριμένου χάλφινγκ πολύ πιο εύκολη.

Ελάχιστοι έδιναν προσοχή στην παρουσία της [[Kalarma]], και στο πόνυ της. Μια πρόσφυγας σαν όλους τους άλλους. Θα περνούσε τα σύνορα, θα πέταγε το αναθεματισμένο το κουτί σε  ένα βάζο με οξύ, αλχημική φωτιά ή κατι τέτοιο, και θα ξαναέκανε επαφή με τους [[Βerenfaer]]. Το All-Seeing Eye την είχε ξεγράψει ως προδότρια σίγουρα, οπότε έπρεπε να αποφύγει περιοχές την [[Palaurim]]. Θα μεταμφιεζόταν μόλις ξεμπέρδευε με το κουτί.

Οι σκέψεις της διαλύθηκαν μόλις είδε δυο τύπους με κουκούλες να κάθονται στα πλαινά του δόμου, κοιτώντας από δώ και από κέι κάθε κάρο και ταξιδιώτη που περνούσε. Για να κάθονται έτσι μες την βροχή πρέπει να ήταν υπο εντολές κάποιου. Στρατιώτες της [[Kambah]]; Αν σταμάταγε τώρα ή άλλαζε κατεύθυνση σίγουρα θα κινούσε υποψίες. Αποφάσισε να διατηρήσει την ψυχραιμία της και να συνεχίσει σα να μην συμβαίνει τίποτα. Μέχρι που παρατήρησε έναν να έχει βαλλίστρα με έτοιμη χορδη. Οι φρουροί και το πεζικό των [[Kenorex]] έχει τέτοιες, και για να την έχει οπλισμένη μες την βροχή σημαίνει πως περίμενε να ρίξει άμεσα. 

Ενας γύρισε να την κοιτάξει, αλλα πριν προλάβει να βάλει χέρι μέσα στον μανδύα του, η Kalarma είχε πετάξει μια μαύρη μπάλα πίσσας στη μούρη του, που εξερράγη σαν πυροτέχνημα. Ο άλλος όμως γυρισε το κεφάλι του την τελευταία στιγμή και δεν τυφλώθηκε. Αντίθετα της όρμησε, αρπάζοντας τα γκίνια του πόνυ με το ένα χέρι και προσπαθώντας να τη ρίξει κάτω με το άλλο _"Εδώ είναι η πουτάνα, πιάστε την!"_

Το χαλφινγκ του έριξε μια μπότα στη μούρη καθώς πήδησε απο το πανικοβλημένο ζώο και άρπαξε ένα ραβδί από το σάκο της. Σύντομα εξαφανίστηκε απο  το δρόμο. Όμως το λασπωμένο χωμα σύντομα θα έδινε τα ίχνη της μόλις καταλάβουν τι έγινε. Και απ'ότι ακουσε, είχαν παρέα και κυνηγούσαν συγκεκριμένα αυτή. Σκατά.

Τρέχοντας στη βροχή, αποφάσισε να κατευθυνθεί προς ένα φουσκωμένο ποτάμι όχι πολύ μακριά από το δρόμο. Το νερό τουλάχιστον θα έκρυβε την κατεύθυνσή της.

=========================================================================  

Στην αντίθετη πορεία πήγαινε ένας άλλος, ψηλότερος ταξιδιώτης, βλαστημώντας τον γαμημένο τον κωλώκαιρο. Ο μανδύας του δεν ήταν αρκετά αδιάβροχος για να τον προφυλάξει από την βροχή, και έψαχνε κάπου να ανάψει φωτιά και να περιμένει να τελειώσει η κακοκαιρία.

Βρήκε ένα μισογκρεμισμένο κτήριο στην άκρη ενός παράδρομου, δίπλα σε ποτάμι. Από την κατασκευή φαινόταν πολύ μικρό για σπίτι ή στάνη, και από το πέτρινο άγαλμα μέσα του έμοιαζε με μικρό ναό. Δεν είχε σύμβολα που αναγνώριζε, ούτε το φθαρμένο άγαλμα του έλεγε κάτι. όμως μέσα είχε διάφορα μικρά πουλιά γύρω από το ιερό, φτιαγμένα από διπλωμένο χάρτί. Τέλεια για προσάναμμα!

Δεν είχαν προλάβει να πάρουν φωτιά τα ξύλα που ο ταξιδιώτης άκουσε μια φωνή πίσω του. _"Πολύ θα έλεγαν αυτό που κάνεις βλασφημία."_

Ο βρεγμένος άνθρωπος γύρισε απότομα, το χέρι του πηγαίνοντας αμέσως στη λαβή του κυρτού σπαθιού του. Ένας γέρος καθόταν κάτω από ένα δέντρο με ένα μαγκούρι, στο πλάι του ένα καλάθι με μανιτάρια. _"Πρώτον, γιατί είνα βλασφημία, και δεύτερον τί σε νοιάζει;"_ του γρύλισε απειλητικά. 

_"Αυτός είνα ναός της [[Saekla]], αρχόντισσα του ανέμου και προστάτιδα των ταξιδιωτών, εξερευνητών και λοιπών τυχοδιωκτών. Οι πιστοί της μαζεύουν της προσευχές τους σε αυτές της σαίτες που μόλις έκαψες, και ο ιερέας τις πετάει στον αέρα όταν έχει θύελλα, με την ελπίδα πως θα φτάσουν στη θεά και θα εισακουστούν."_ ο γέρος του απάντησε ήρεμα. 

_"Ωραίο ανέκδοτο και αυτό. Θαρρώ πως είναι πιο χρήσιμες στην τωρινή τους κατάσταση παρά σε μια τελετουργία. Εξάλλου, ο νάος μου φαίνεται ερείπιο, οι προσευχές αυτές δεν θα έφταναν στην θεά με τον ένα η άλλον τρόπο."_ Ο ταξιδιώτης κάγχασε καθώς κρέμασε τον μανδύα και την πανοπλία του να στεγνώσουν.

_"Είναι και αυτό μια άποψη υποθέτω"_ ο γερος ανασήκωσε τους ώμους του και έβγαλε μια πίπα _"Αλήθεια όμως, φαίνεσαι να είσαι ξενιτεμένος από πολύ μακριά, τόσο σκούρο δέρμα δεν έχω δει. Αν ταξιδεύεις πολύ, δεν νομίζω να είναι καλή ιδέα να εξοργίζεις την Saekla."_

_"Αφού ξέρεις τόσο καλά τί σκέφτεται η θεά για την αφεντιά μου, πες της ότι ειλικρινά συγνώμη γιατί την προσβολή αλλα δεν ψηνόμουν να κρυολογήσω στη μέση του ταξιδιού μου. Και τώρα αν δεν έχεις άλλη δουλεία φύγε, δεν μου αρέσουν οι τύποι που μιλάν με γρίφους και το παίζουν ξερόλες."_

_"Οι πράξεις είναι πιο σημαντικές από τα λόγια."_ Του απάντησε αμέσως ο γέρος _"Η Saekla όπως είπα είναι η προστάτιδα των ταξιδιωτών. Αν θες να δείξεις τη μετάνοιά σου, μπορείς απλά να βοηθήσεις τον πρώτο διαβάτη που θα βρεις στο δρόμο σου."_

_"Ο δρόμος είναι γεμάτος απο πρόσφυγες γέρο. Και να ήθελα δεν θα μπορούσα να τους βοηθήσω. Τι να κάνω, να διώξω τους [[Kenorex]] μόνος μου;"_ Ο ξένος έβγαλε μια μικρή κατσαρόλα και άρχισε να τη στερεώνει πάνω από τη φωτιά. Ήταν έτοιμος να αρχίζει να βάζει μέσα αλατισμένος κρέας και ότι άλλο βρήκε στην πορεία του δρόμου, μέχρι που άκουσε κραυγές από το ποτάμι.

_"Που είναι το χαλφινγκ?!"_
_"Εχει κανει ξορκι , κοιτάξτε για κινήσεις στο νερό!"_
_"Ακουω αγκομαχητα, καπου εδώ είναι!"_

_"Ω, νομίζω πως κάποιος ταξιδιώτης έχει μπλέξει. Περίεργη σύμπτωση ε;"_

Ο ταξιδιωτης κοίταξε από τη μία στο ποτάμι, και απο την άλλη στο μειδίαμα του γέρου. Μετά από λίγη σκέψη, πιάνει το θηκάρι του σπαθιού του. "Γαμω τη Saekla μου γαμώ."

=========================================================================  

Ο συνδυασμός της ασταμάτητης βροχόπτωσης και του φουσκωμένου ποταμού έκανε την αναζήτηση του χαλφινγκ δύσκολη. Οι έξι καβαλάρηδες ήταν πρώτον μούσκεμα και δεύτερον με χαμηλή ορατότητα. Το μόνο που μπορούσαν να ακολουθήσουν ήταν τα λασπωμένα μικρά ίχνη που οδηγούσαν στο ρέμα, και μετά πήραν μια κατεύθυνση που ακολουθούσε τη ροή του.

_"Ποσό είπες πως κρατάει αυτό το ξόρκι;"_

_"Γύρω στα δέκα λεπτά"_

_"Που σημαίνει πως μέχρι να τελειώσει θα έχει κρυφτεί καλά, ή πολύ μακριά, ειδικά αν μπορεί να το ξανακάνει"_

_"Ούτε καν ρε, μπορεί να έχει μείνει ακίνητη και να την έχουμε προσπεράσει σαν ηλίθιοι."_

_"Διοικητά, δεν περιμένουμε να τελειώσει η μπόρα ; Δεν έχει νόημα να κυνηγάμε φαντάσματα έτσι που είμαστε"_

Ο άνδρας στην κορυφή των καβαλάρηδων ήταν ένας μεσόκοπος άνθρωπος Με ένα πλατύγυρο καπέλο, μούσι προς το λευκό, και ένα πρόσωπο που μόνο ως σκυθρωπό μπορούσες να το χαρακτηρίσει κανείς. Ακόμα και οι πιο αποφασισμένοι στρατιώτες δυσανασχετούν τη δουλειά σε βροχή.

_"Δεν βγάζετε το σκασμό λέω γω;"_ Γρύλισε απειλητικά _"Έχουμε χάσει το πλεονέκτημα του αιφνιδιασμού. Τώρα ξέρει πως την κυνηγάμε και θα είναι δέκα φορές πιο προσεκτική. Αν σταματήσουμε τώρα, δεν υπάρχει περίπτωση να την ξαναβρούμε."_

