---
title: "Halgen, the Great Voldosh"
date: 2018-05-06
author: kyriakos
---

Τον τριακοστό ένατο αιώνα έζησε ο [[Halgen]], μοναχοπαίδι της [[Halgesh]], της πρώτης γυναίκας [[Voldosh]] σε παραπάνω από ένα Volrad. Νιώθοντας ότι έπρεπε να σταθεί στο ύψος του ονόματός του, καθώς όλη η [[Crel|φυλή της αρκούδας]] περίμενε πράγματα από αυτόν, εξασκούνταν πρωί βράδυ για να γίνει μια μέρα Voldosh. Το να σε πιέζει η φυλή σου να γίνεις θρύλος, βέβαια - ειδικά όταν μιλάμε για την φυλή της αρκούδας- έχει και τα πλεονεκτήματά του. Ο Halgen είχε πάντα τους καλύτερους προπονητές και τον καλύτερο εξοπλισμό. Και η προσπάθια απέδωσε. Δεν είχε γίνει ακόμα ενήλικας και σε ηλικία 17 χρονών έγινε ο νεότερος [[Vølrad]] της μέχρι τότε ιστορίας. Εκείνον τον αιώνα όλο το [[Fervolosh]] γνώριζε και έτρεμε το όνομά του, καθώς για τα επόμενα πενίντα χρόνια συμμετείχε σε όλα τα Volrad και τα νίκησε όλα. Μιλάμε για ένα ρεκόρ χωρίς προηγούμενο και για πολλούς χωρίς επόμενο.

Το έτος 3861 σε ηλικία 55 ετών ήταν που έφυγε από το δάσος για πρώτη φορά. Έπρεπε να βρει την [[Ingasto]], μια πανίσχυρη δρυίδη για να πάρει έναν καρπό από το δέντρο του πέτρινου σπιτιού καθώς σε αυτήν είχε αναθέσει ο [[Raefibb]] τη διαφύλαξή τους. Μπήκε σε πλοίο με περισσότερα από διακόσα άτομα μέσα και μετά πήγε σε μια πολη, το [[Whitecross]]. Γεμάτος δέος κοίταζε για ώρες, τον κόσμο, τα κτίρια. Μπήκε σε μια ταβέρνα να πιεί μπύρα με τους τέσσερεις βοηθούς του. Μέσα ήταν μόνο ξωτικά και όλα τους στραβοκοίταξαν. Μάλλον στην πόλη είναι ακόμα πιο ψιλομύτικα τα ξωτικά, σκέφτηκε.

"Πέντε μπύρες" ζήτησε.

"Να φύγετε, δεν σερβίρουμε σε τιποτένιους ανθρώπους" πήρε σαν απάντηση.

Ο Halgen δεν είχε μάθει να παίρνει το όχι σαν απάνηση, ούτε ποτέ κάποιος τον απαξίωσε τον προσέβαλε έτσι. Και προφανώς, δεν είχε ιδέα για το πως να διαχειρίζεται τον θυμό του και τα νεύρα του, παρα μόνο με τσακωμούς, σαν γνήσιο μέλος της [[Crel|φυλής της αρκούδας]]. Με μία γροθιά σπάει το τραπέζι που καθόταν.

"Βάλε μου μια μπύρα γιατί αλλιώς... θα σου σπάσω τα κόκαλα."

"Φρουροί, ένας ταραχοποιός άνθρωπος προκαλεί μπελάδες και ζημιές" φωνάζει ένα ξωτικό που καθόταν στην ταβέρνα και αρχίζει να τρέχει έξω και να το επαναλαμβάνει. Σε λίγα μόλις δευτερόλεπτα αρχίζουν να μπαίνουν φρουροί και να επιτίθονται χωρίς καμία προειδοποίηση στον Halgen. Αυτός σήκωσε το τσεκούρι του, και μαζί με τους βοηθούς του άρχισαν να επιτίθονται πίσω.

Αυτό που ακολούθησε ήταν σφαγή, με τους τρείς από τους τέσσερεις βοηθούς του Halgen να πέφτουν νεκροί και τον τέταρτο να ρίχνει το όπλο του μετά από ένα καλό χτύπημα στο χέρι. Ο Halgen, από την άλλη, είχε ελάχιστες γρατζουνιές και οι ζωές που είχε αφαιρέσει ήταν πολλές. Aν ήθελε να φύγει ζωντανός από εκεί όμως θα έπρεπε να γίνουν ακόμα περισσότερες. Ένα σύννεφο ομίχλης γέμισε το τοπίο, και ένα ξωτικό εμφανίστηκε δίπλα του. "Πάμε", του είπε και μεταμορφώθηκε σε άλογο. Έπιασε τον χτυπημένο φίλο του και φύγανε, μέχρι που φτάσανε σε ένα δάσος λίγω έξω από την πόλη, το [[Cavaroch Forest|Cavaroch]].

Μετά από ώρα καλπάσματος, μες στο δάσος, βρέθηκαν μπροστά από μια ξύλινη καλύβα. Το άλογο έσκυψε και έκανε νόημα στον Halgen να ξεπεζέψει. Αμέσως μετα, το άλογο ξαναπέρνει τη μορφή του ξωτικού που ο Halgen είχε μόλις προλάβει να διακρίνει στην ομίχλη. Η φιγούρα μπροστά του ήταν ψηλή για ξωτικό. Είχε μακρύ πράσινο μαλλί μπερδεμένο με μικρά κλαδιά και μάτια στο ίδιο ακριβώς χρώμα. Φορούσε μανδύα στο χρώμα του, νοτισμένου από τη βροχή, χώματος και μία αραχνοϋφαντη μαύρη φανέλα. Αμίλητο, το παράξενο ξωτικό μορμούρησε λίγες λέξεις και το χέρι του περιτύλιξε μία μπλε αύρα. Οι πληγές του ακόλουθου του Halgen άρχισαν να επουλώνονται με το άγγιγμά του. Έπειτα έβγαλε δύο μούρα και έδωσε το ένα στον Halgen, ενώ τάισε το άλλο στον αναίσθητο ακόλουθο.  

"Εδώ είναι που λες ευχαριστώ" είπε χαμογελώντας το ξωτικό. Ο Halgen έμεινε αμίλητος.  
"Όπως θες" είπε ξανά το ξωτικό, αφήνοντας λίγα ακόμα δευτερόλεπτα να περάσουν με μόνο ήχο κάτι τιτιβίσματα.  
"Εσύ θα έπρεπε να είσαι ευγνώμον που σε άφησα να με βοηθήσεις, ξωτικό."  
"Πρώτον με λένε [[Illarien]] και δεύτερον που σε μάθανε τέτοιους τρόπους;" 
"Στο πανέμορφο δάσος που μεγάλωσα, κανείς ποτέ δεν μου ζήτησε να του πω ευχαριστώ, πόσο μάλλον να προσπαθήσει να με σκοτώσει. Είμαι ο Halgen, ο σπουδαίος Voldosh και απαιτώ να δείχνεις τον κατάλληλο σεβασμό όταν μου απευθύνεις τον λόγο, φώναξε και ο Illarien αμέσως γονάτησε σαν ένδειξη σεβασμού."
"Λυπάμαι που δεν σε αναγνώρισα, με συγχωρείς. Η αλήθεια είναι ότι σε είδα να πολεμάς με φρουρούς και σκέφτηκα ότι έχουμε κοινούς εχθρούς, γι' αυτό σε έσωσα. Αλλά τώρα που είσαι εσύ εδώ είμαι σίγουρος ότι θα με βοηθήσεις, βλέπεις οι φρουροί κλέψανε ένα αντικείμενο από εμένα, ένα πανίσχυρο κειμήλιο του δασκάλου μου. Όποιος το ελέγχει έχει τον απόλυτο έλεγχο πάνω στο που, πότε πόσο γρήγορα και πως θα φυτρώνουν τα φυτά. Ευτυχώς δεν μπορεί ο καθένας να το ελέγξει, αλλά μόνο όσοι έχουν δεσμούς ανώτερου επιπέδου με την φύση. Χρειάζομαι την βοήθειά σου για να το πάρω πίσω."
"Λυπάμαι, αλλά είμαι εδώ σε αποστολή, δεν μπορώ να σε βοηθήσω. Πρέπει να βρω την [[Ingasto]] που έχει τον καρπο από το δέντρο του [[Torniv|πέτρινου σπιτιού]]."
"Καταλαβαίνω πόσο σημαντικό είναι αυτό και αν δεν είχα να ασχοληθώ με το κλεμμένο κειμήλιο θα σε βοήθαγα αμέσως. Αν με βοηθήσεις όμως σου εγγυάμαι ότι θα σε πάω εγω ο ίδιος στην Ingasto."
"Σου είπα δεν γίνεται. Όσο και να θέλω να σφάξω τους στρατιώτες αυτής της κολωπόλης, πρέπει να γυρίσω πίσω στο πλοίο μου, οι δρυίδες που με συνοδεύουν θα με οδηγήσουν στην Ingasto."
"Σε λίγα δευτερόλεπτα θα συνέλθει ο φίλος σου, η πόλη είναι από εκεί. Είναι τιμή μου που γνώρισα τον σπουδαίο Halgen."
"Σε ευχαριστώ για όλα, Illarien."

Μόλις, λοιπόν, σηκώθηκε ο φίλος του κίνησαν προς το καράβι τους. Όταν όμως έφτασαν στο λιμάνι, τους περίμενε μια μεγάλη εκπληξη. Το καράβι τους είχε δεχτεί επίθεση και ήταν πλέον βαμμένο κόκκινο από το αίμα. Διακόσια άτομα και δύο δρυίδες, όλοι νεκροί.

"Πρέπει να βρούμε το ξωτικό του δάσους", είπε ο φιλος του Halgen. Και έτσι άρχισαν τον δρόμο της επιστροφής προς το δάσος. Σύντομα έμαθαν ότι αυτό ήταν μάταιο καθώς ο [[Illarien]] είχε ήδη αρχίσει την αντεπίθεση με τον πιο άμεσο τρόπο. Αετοί άρχισαν να πέφτουν στην πόλη και σύντομα άρχισε να ακούει κραυγές λύκων. Τότε ο Halgen ήξερε ότι η μόνη του ελπίδα για να εκπληρώσει την αποστολή του ήταν να πάει βοηθήσει τον Illarien για να πάρει πίσω το αντικείμενο που του κλέψανε. Έψαξε αμέσως να βρει το επίκεντρο της μάχης και δεν άργησε. Ο Illarien φαινόταν να αντιμετωπίζει καλά απέναντι σε όλο το στρατό της πόλης αλλά σίγουρα όχι για πολύ. Καθώς πήγε να μπει στην μάχη ένα σπουργίτι μπήκε μπροστά του και του είπε να μην μπει. Του είπε να πάει κρυφά μέσα σε ένα κτίριο πιο δίπλα και να κλέψει το αντικείμενο όσο πιο γρήγορα γίνεται.

Έτσι και έκανε την ώρα που ο φίλος του μπήκε στην μάχη για να βοηθήσει τον δρυίδη. Αν και συνάντησε λίγους αντίπαλους πολεμιστές δεν του δημιούργησαν κανένα πρόβλημα αφού με κάθε γύρισμα του τσεκουριού του έριχνε και έναν νεκρό. 

O Halgen και ο ακόλουθός του έφτασαν ανενόχλητοι πίσω στην καλύβα του [[Illarien]] λίγο πριν δύσει ο ήλιος. Προς έκπληξή τους δεν ήταν κανείς εκεί. Άρχισαν να τον φωνάζουν για τα επόμενα λεπτά χωρίς αποτέλεσμα, μέχρι που ακούσανε καμπάνες από την πόλη. Ξαφνικά όλα αρχίσανε να βγάζουν νόημα, ο Illarien έλειπε γιατί ήταν ήδη στην πόλη. Αμέσως άρχισαν να τρέχουν όσο πιο γρήγορα μπορούσαν προς τα εκεί. Και το θέαμα μόλις έφτασαν πολλοί λίγοι είχαν ποτέ την τύχη ή την ατυχία να δουν.

Αετοί περιτριγύριζαν όποιον φρουρο κρατούσε τόξο, σε ρίζες και λάσπη είχαν παγιδευτεί όλοι όσοι είχαν σπαθιά και δόρατα και λύκοι ορμούσαν και τελείωναν τις ζωές τους. Τα πτώματα των πολεμιστών δίπλα στα τείχη όλο και αυξάνονταν όσο οι αετοί τους γκρέμιζαν από αυτά και περιστασιακά αστροπελέκια έπεφταν τελιώνοντας τις ζωές όσων κατάφερναν να ξεφύγουν από τις ρίζες που τους εγκλώβιζαν. Στη μέση του χαλασμού ήταν ο Illarien.  

Μόλις έφτασαν δίπλα του ο Halgen τον ρώτησε χαμογελώντας "θύμησέ μου γιατί χρειαζόσουν την βοήθειά μας;"
Προς έκπληξή του, η απάντηση του Illarien ήταν "γιατί τώρα αρχίζουν τα δύσκολα". Προχώρησαν λίγω ακόμα και έδειξε ένα κτήριο στο βάθος. "Εκεί."

Μπροστά από το κτήριο ήταν καμία δεκαριά άντρες με εμφανώς πιο περιποιημένες πανοπλίες σε μαύρη και χρυσή απόχρωση. Πάνω στις επάλξεις της οροφής του κτηρίου έστεκαν άλλοι τόσοι τοξότες και δύο μάγοι εκ των οποίων ο ένας κρατούσε ένα περίεργο αντικείμενο σε σχήμα κλαδιού, ενώ ο άλλος άρχισε να ψάλει κάτι και αμέσως μιά μπάλα φωτιάς ξεπρόβαλε μπροστά του και άρχισε με τεράστια ταχύτητα να κινεί προς το μέρος τους.

Ο Illarien με έναν δικό του ψαλμό και μια κίνηση του χεριού του έκανε ένα τείχος από ξύλο να αρχίσει να αναδεύει από το έδαφος ενώ ο άλλος μάγος με μία κίνηση του κλαδιού ακινητοποίησε το τείχως σε ύψος μικρότερο του μισού μέτρου. Ο Halgen σπρώχνει τον Illarien και πέφτει και ο ίδιος στο έδαφος ενώ ο ακόλουθός του έκανε το ίδιο. Την επόμενη στιγμή, πίσω από την έκρηξη που προκάλεσε η μπάλα φωτιάς, οι φρουροί αντκρίζουν τον Halgen και τον ακόλουθό του να ξεπροβάλουν πάνω από το τείχος και να ορμάνε προς το μέρος τους. Μετά από λίγα δευτερόλεπτα ο Halgen ενώ το τσεκούρι του βρισκόταν στο μέσο του σώματος του ενός από των εχθρών του αντικρίζει τον φίλο του να πέφτει στο έδαφος με το ένα χέρι του κομένο και ένα βέλος ανάμεσα στα μάτια.

Μετά από λίγο βγήκε έξω με το πανίσχυρο σκήπτρο στα χέρια του  και αντίκρυσε τον φίλο του νεκρό και τον Illarien ετοιμοθάνατο να τον προστατεύουν τα ζώα του. Όρμηξε να τον βοηθήσει αλλά οι αντίπαλοι ήταν πάρα πολλοί. Ένας καταφέρνει να του πάρει το σκήπτρο. Αντανακλαστικά ο Halgen του έκοψε το χέρι. Το σκήπτρο πετάχτηκε στο χέρι ενός μικρού κοριτσιού που έβλεπε από μακριά την μάχη σαν να μην την τρομάζει καθόλου. Αυτή το έπιασε στα χέρια της και αμέσως ρίζες βγήκαν από παντού και ακινητοποίησαν όλους τους στρατιώτες.

"Πάμε" είπε αυτή και ο Halgen την ακολούθησε στο δάσος κουβαλώντας τον Illarien.
"Γιατί μας βοηθάς;" ρώτησε ο Halgen.
"Γιατί έτσι μου είπε το σκήπτρο", απάντησε αυτή.
"Πως σε λένε;"
"[[Estra]]"

Μετά τη συνάντησή τους δεν υπήρξαν απρόβλεπτες εξελίξεις. Ο Illarien φώναξε την [[Ingasto]] και μαζί της τελείωσαν την αποστολή.
