---
title: "A Hut without Weapons"
date: 2023-06-19
author: sfakias
---

Το τοπίο της [[Μherg Tundra|τούνδρας Mherg]] είχε ασπρίσει για τα καλά. Η Τελευταία Συγκομιδή σε αυτά τα μέρη είχε τελειώσει εδώ και μέρες. Νιφάδες χιονιού έπεφταν νωχελικά, και έλιωναν στο λασπωμένο καταυλισμό, γεμάτο από πατημασιές αλόγων, ταράνδων, σκυλιών και άλλων ζώων.

"Θα αφήσεις τα όπλα σου έξω" γρύλισε απειλητικά ο πελώριος φρουρός. Ακόμα και για τα δεδομένα του [[Darabal]], αυτός εδώ ήταν τεράστιος φτάνοντας τα οκτώ πόδια, αν και δεν ήξερε πόσος ήταν γουνες και πόσος ορκ.

Υπό κανονικές συνθήκες οι λέξεις αυτές θα ήταν και οι τελευταίες του φρουρού. Ο Darabal δεν ανεχόταν απειλές, ούτε από τους δικούς του ούτε από άλλες φυλές. Όμως τώρα έπρεπε να συμβιβαστεί. Δεν του άρεσε, αλλά αυτό επέβαλε η παράδοση. Κάθε πέντε χρόνια, οι φυλές της στέπας μαζεύονταν εδώ και όριζαν το μέλλον τους. Και έτσι, ο Darabal Oren, ο οπλαρχηγός, ο κατακτητής, ο ατρόμητος εισβολέας, έβγαλε το τεράστιο τσεκούρι και το κοφτερό μαχαίρι του και το παρέδωσε στο φρουρό. Αυτός τα πήρε και έκανε στην άκρη, ανοίγοντας την είσοδο από δέρματα ταράνδου.

Μπαίνοντας μέσα, ένιωσε τη διαφορά από το κρύο της στέππας στη ζεστασιά της σκηνής. Στο ημίφως, διέκρινε δέρματα απλωμένα παντού, ένα ελαφρύ στρώμα καπνού να αιωρείται από κεριά και να ανεβαίνει νωχελικά προς την κορυφή, που μύριζε εξωτικά αρώματα από λουλούδια που του ήταν άγνωστα. Καθισμένοι στο κέντρο ήταν δύο αρχηγοί που τον περίμεναν. Ο [[Galdosh Caltrak|Caltrak Ulbar]], ο Galdosh από τους [[Vagor]], και ο [[Jarl Carlog|Carlog Gorberosh]] από τους [[Go'rokk]].

"Σας χαιρετώ, μεγάλοι αρχηγοί" Είπε απρόθυμα. Αυτό ήταν το έθιμο, και έπρεπε να το τηρεί. "Δεν πιστεύω να άργησα." Εδώ θα ήταν πιο ταιριαστό να πει συγγνώμη, αλλά αυτή ήταν μια λέξη που ο Darabal δεν ήξερε και δεν μπορούσε να μάθει. 

"Η στέππα είναι μεγάλη, και ο δρόμος σου μακρύς. Κάθισε" Απάντησε ο Carlog Gorberos, με το κλασσικό καλοσώρισμα. Μια προβιά βρισκόταν δίπλα στους άλλους δύο, και καθώς κάθισε σχημάτισαν ένα τρίγωνο στο κέντρο. Του έδωσε ένα κέρας υδρόμελο και σήκωσε ψηλά το δικό του. "Στους νεκρούς."

"Στους νεκρούς." Απάντησαν οι άλλοι δύο. Ήπιαν και οι τρεις και έχυσαν την τελευταία γουλιά στο κρανίο που βρισκόταν στο κέντρο: ένα θηρίο με τρία πελώρια κέρατα πάνω από τη μύτη, με κεριά από λίπος να καίνε στην άκρη τους. Στο βορρά το λέγανε Ουβοθήριο, και παρότι χορτοφάγο δεν είχε φυσικούς θηρευτές, πέρα από τους ξακουστούς κυνηγούς Ragbal και κάποιους περιστασιακούς Galnagh. Το συγκεκριμένο το είχε ρίξει ο Caltrak, στα χρόνια της νιότης του. Πλέον είχε γεράσει, αλλά κανείς δεν τολμούσε να αμφισβητήσει το κατόρθωμά του. Για πολλούς, η δύναμή του είχε μετατραπεί σε σοφία, όπως ο τίτλος του απο Galnagh σε Galdosh. Ένα επίτευγμα που στο [[Torniv|Πέτρινο Σπίτι]] οι καταγραφές του ήταν μετρημένες στα δάκτυλα.

"Γιατί μαζευτήκαμε;" Ρώτησε ο Darabal, κατευθείαν στο ψητό. Ήξερε την απάντηση, αλλά ήλπιζε πως δεν θα πραγματώνονταν οι φόβοι του.

"Bersil." Απάντησε ο Caltrak. Η όψη του Darabal σκοτεινασε. Γνώριζε τι ήταν. "Δέκα τάρανδοι επιτέθηκαν στον καταυλισμό μας. Κάθε ένας τους πήρε και ένα πολεμιστή." Ο νομάδας έφτυσε.

"Ένα λιοντάρι σε εμάς σκότωσε είκοσι." Συμπλήρωσε ο Carlog. "Το δεύτερο πέντε, δεν πρόλαβε. Οργανώσαμε ένα δόλωμα και το παγιδεύσαμε."

"Γιατί οι [[Aspects|πράξεις]] μας τιμωρούν;" Αναρωτήθηκε ο Darabal. "Και σε εμάς, τάρανδοι. Πέντε νεκροί. Ο τελευταίος... έδειξε τον ώμο του, όπου ακόμα φαινόταν ένας νωπός επίδεσμος. Σιχαινόταν που έπρεπε να δείξει την αδυναμία του μπροστά σε δύο αρχηγούς, με τους οποίους μέχρι πριν ένα χρόνο ήταν στα μαχαίρια, με νεκρούς εκατέρωθεν. Αλλά δεν είχε επιλογές. Κανείς τους, απότι φαίνεται.

"Οι πράξεις δεν τιμωρούν." Απάντησε ο Caltrak. Ίσως απλα φτάσαμε τα όριά μας σαν είδος. Κάποιοι άλλοι θα μας διαδεχθούν, πιο ισχυροί."

"Δεν είναι φυσική η δύναμη που έχουν αυτά τα ζώα... όχι ζώα... πλάσματα. Είναι τερατουργήματα, δεν έχουν σχέση με τις πράξεις." Κανείς δεν τολμούσε να διαφωνήσει. "Οι πράξεις είναι σιωπηλές." Είπε ο Caltrak κοιτώντας στο ταβάνι τον καπνό των κεριών. "Οι σαμάνοι μας έχουν τρελαθεί ή τα έχουν παρατήσει. Και τα παιδιά μας αρρωσταίνουν και λιμοκτονούν."

"Και οι δικοί μας." Παραδέχτηκε ο Darabal. "Ίσως, τελικά, η σύναξη στο [[Torniv|Πέτρινο Σπίτι]] ήταν σωστή. Ο [[Jarl Snåfr|Snåfr]] είδε κάτι που εμείς δεν είχαμε δει... δεν ξέραμε. Είναι... [[Ferelga]];"

"Μπορεί. Είναι νωρίς ακόμα για να πούμε με σιγουριά." Ο Caltrak αναστέναξε. "Πρέπει να αποφασίσουμε τι θα κάνουμε."

"Μόνο οι πράξεις μπορούν να μας βοηθήσουν... οι [[Torniv Chosen|Εκλεκτοί]]." Ο Darabal σηκώθηκε και άρχισε να πηγαινοέρχεται, αλλά ο Carlog γρύλισε.

"Αυτοί οι κατσαπλιάδες; Απόλο το Βορρά, βρήκαμε τρεις κακομοίρηδες και ένα ξένο... βρηκαΝΕ, μάλλον. Ήταν στημένο, τα χαν συννενοηθεί."

"Αυτοί υπάρχουν. Αυτοί επιλέχθησαν. Δεν έχει νόημα αυτή η κουβέντα. Οι πράξεις έδειξαν τη αποδοχή τους, και ακόμα και εσύ, Carlog, δεν μπορείς να το αρνηθείς αυτό."

"Ακόμα και να μην το αρνηθεί όμως..." Πετάχτηκε ο Caltrak. "Σε τι θα είναι χρήσιμοι; Θα έρθουν καν από εδώ; Ποιος θα έχει μείνει μέχρι τότε; Και πως θα βοηθήσουν;"

"Πριν τρεις μέρες ήρθε ένας αετός στο Garvach. Οι πράξεις τους μιλούν. Τους μίλησε η [[Berohath|Αλεπού]], τους μίλησε και η [[Tarov|Πέτρα]]. Λένε πως μέχρι και η [[Crel'vach|Αρκούδα]] τους μίλησε. Τους ακούν."

Οι αρχηγοί φάνηκαν εντυπωσιασμένοι. Τα μάτια τους έλαμψαν, για πρώτη φορά. "Ναι, αλλά πότε θα έρθουν, ξαναρωτω;" Γρύλισε ο Caltrak.

Ο Darabal έξυσε το κεφάλι του. "Τελευταία λέει ήταν στο Hlafengrond." O Carlog έβρισε απαξιωτικά. "Λένε πως πήραν πλοίο από το λιμάνι για νότια."

"Του χρόνου πάλι." Απάντησε ο Carlog.

"Τους θέλουμε." Τόνισε ο Darabal. "Πρέπει να τους βρούμε, αλλά αυτό δεν είναι αρκετό."

"Πρέπει να δουλέψουμε μαζί. Αλλιώς θα πεθάνουμε όλοι." Είπε ρητά ο Caltrak. "Δεν έχουμε επιλογή."

"Δεν θέλουμε τη βοήθειά σας. Γρύλισε ο Carlog. Ειρήνη θέλουμε. Για αυτό ήρθαμε εδώ."

"Και ειρήνη θα έχεις, Κυνηγέ. Σου είναι αρκετό όμως αυτό;"

"Μη μου πουλάς τα κόλπα σου. Μέχρι πέρσι μας σφάζατε. Αν πιστεύεις ότι θα δεχτω τη βοήθειά σου για να μας κόψετε τα λαρύγγια την άνοιξη, είσαι γελασμένος. Καλύτερα να πεθάνω από Bersil με το όπλο στο χέρι παρά από μαχαίρι στον ύπνο μου."

Ο Darabal δεν είχε τι να του απαντήσει. Η τελευταία τους συμπλοκή ήταν σφοδρή και οι πληγές τους νωπές. Κάθε φυλή είχε θάψει πενήντα παλικάρια της. Και ενώ οι [[Ragaron]] μπορούσαν να τους αναπληρώσουν από τα νότια, ο κάθε πολεμιστής των [[Go'rokk]] ήταν και κυνηγός και τροφοσυλλέκτης για τη φυλή και η αξία του ήταν ανυπολόγιστη.

Ο Carlog σηκώθηκε και πέταξε το κέρας του στον Caltrak, τον οικοδεσπότη. "Θα επιβιώσουμε, όπως κάναμε πάντα. Αν τηρήσεις την ειρήνη."

Ο Darabal τον ακολούθησε με τη ματιά του να φεύγει. "Δεν θα είναι αρκετό. Μα τις πράξεις, δεν φτάνει, Carlog!" Ο κυνηγός κοντοστάθηκε στην είσοδο της σκηνής, με τα χέρια του να κρατούν τις προβιές.

"Οι πράξεις θα αποφασίσουν αν φτάνει η όχι. Και σε αυτές θα επιστρέψουμε, αν όντως αυτό δεν είναι αρκετό."

Αυτά είπε ο Carlog, o γενναίος κυνηγός. Και ο Darabal, ο αιμοβόρος επιδρομέας, που προσπάθησε τόσο, ήξερε πως το αίμα νερό δεν γίνεται. Είχε δει τα σημάδια, αλλά δεν ήταν αρκετό. Κλότσησε μάταια ένα βαρέλι.

Και ο Caltrak, ο Θηριοδαμαστής, ο Καβαλάρης της Τάιγκας, έμεινε σιωπηλός, βλέποντας σε αυτό το διάλογο μια μικρογραφία όλου του Βορρά. Οι πράξεις τους είχαν εγκαταλείψει οριστικά. Δεν είχε νόημα να προσπαθήσουν να αλλάξουν τη Μοίρα που οι [[Norns|Τρεις Γριές]] είχαν υφάνει. Μπορούσαν όντως [[Torniv Chosen|τέσσερις Εκλεκτοί]] να κάνουν τη διαφορά;
