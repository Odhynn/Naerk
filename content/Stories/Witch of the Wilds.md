---
title: "Witch of the Wilds"
date: 2021-06-24
author: sfakias
---

Η αλεπού κούνησε νωχελικά την ουρά της. Το κάτασπρο τρίχωμά της είχε αρχίσει να αραιώνει καθώς έμπαινε το καλοκαίρι στον μονίμως χιονισμένο βορρά. Για άλλη μια χρονιά, η τούνδρα του [[Raemar Tundra|Raemar]] είχε γεμίσει με λασπωμένες λιμνούλες από το χιόνι που είχε λιώσει και, όπως ήταν φυσικό, άπειρα κουνούπια. Η [[Ulsath]] κοίταξε αδιάφορα μια λιβελούλα που πετούσε και φώναξε στο Fangril να την ακολουθήσει, καθώς προχώρησε πάνω από ένα λεπτό αλλά κοφτερό θάμνο και άρχισε να κόβει αγκάθια που χρειαζόταν για ένα ξόρκι.

Ο [[Fangril]] συνέχισε να πλανάται, πηδώντας από βράχο σε βράχο και ξετρυπώνοντας κουνούπια. Ανά διαστήματα βλαστημούσε τον δράκο που τους έκανε ότι ήθελε, αλλά μετά από λίγο βρήκε ένα ποντίκι και ξέχασε τα προβλήματά του. Η Ulsath συνέχισε να βάζει στο σακί της διάφορα βότανα, και άρχισε να σκαλίζει δοκιμαστικά στην γραφή των ξωτικών. Το ξόρκι σχηματίστηκε, και έμεινε ικανοποιημένη. Ήξερε όμως ότι η ώρα περνούσε, και έπρεπε να έχει γυρίσει μέχρι το βράδυ στα [[Walrus Shores]], αλλιώς αυτός ο δράκος θα της έκανε τη ζωή δύσκολη.  

_"Πρέπει να φύγουμε, Fangril."_ Στράφηκε προς την αλεπού αλλά διαπίστωσε πως ήταν στραμμένη βόρεια. _"Τι έχει εκεί;"_

_"Ορκ μυριζομαι."_

_"Ορκ; τόσο νότια; πρέπει να είναι [[Go'rokk|Red Ears]] ή [[Vagor|Razortusks]]... μάλλον το πρώτο."_ Συνέχισε να μαζεύει βότανα μέχρι που άρχισαν να φαίνονται αρκετές φιγούρες. _"Ωραία, δεν νομίζω να θέλουν την παρέα μας. Ώρα να φύγουμε."_

Ήταν όμως πολύ αργά. Μια άγρια κραυγή ακούστηκε πίσω της και εμφανίστηκε ένας άγριος πολεμιστής που κράταγε ένα πέλεκυ, τέσσερα βήματα απόσταση. Ήταν αρκετά. Με μια χειρονομία, η Ulsath τον έκανε παγάκι και αυτός έπεσε με τη μούρη στο βάλτο. _"Φεύγουμε, σίγουρα δεν θέλουν την παρέα μας."_

Ο [[Fangril]] άρχισε να τρέχει, μόνο και μόνο για να πέσει στα πόδια ενός τοξότη που τη σημάδευε: Το βέλος έφυγε ψηλά στον αέρα. Η μάγισσα του πέταξε μια παγωμένη ακτίνα κατάστηθα και η καρδιά του σταμάτησε. Και άλλοι πολεμιστές ερχόντουσαν, και ο χρόνος δεν έφτανε. Φώναξε μια διαταγή και τα γράμματα που είχε σκαλίσει νωρίτερα άρχισαν να λάμπουν, δημιουργώντας έναν τεράστιο παγωμένο τοίχο.  

Άρχισαν να τρέχουν νότια. Άν έφταναν τις ακτές, θα ήταν ασφαλείς από τα κτήνη. Πελώριοι λύκοι της τούνδρας όμως έτρεχαν από το πλάι του τοίχου, και θα τους έφταναν από στιγμή σε στιγμή. Σήκωσε τα χέρια της ψηλά και πέταξε από το πουγκί της τα αγκάθια που είχε μαζέψει. Πελώριοι παγωμένοι σταλακτίτες πετάχτηκαν από τα βαλτόνερα και άρχισαν να παλουκώνουν στη σειρά τον ένα λύκο μετά τον άλλο, μαζί με τους αναβάτες τους. Επικαλέστηκε ένα ξόρκι και εξαφανίστηκε, για να εμφανιστεί αρκετές εκατοντάδες γυάρδες νοτιότερα. Το μέρος ήταν επίπεδο, όμως, και την είδαν γρήγορα.

Συνέχισε να τρέχει, καθώς έβλεπε ότι μπροστά της άρχιζε γκρεμός. Αν έφτανε εκεί, ίσως θα είχε ελπίδες. Οι φωνές πίσω της δυνάμωναν, αλλά ήταν πλέον πολύ κοντά. Πέταξε πίσω της μια μικροσκοπική σφαίρα, η οποία μεγάλωσε και πάγωσε όλες τις βρόμικες λιμνούλες πίσω της και μαζί όποιον είχε βουτήξει σε αυτές. Δεν ήταν αρκετό όμως, και άλλοι ερχόντουσαν. Γιατί τη μισούσαν τόσο; Λίγα βήματα ακόμα, έφτασε στον γκρεμό, και πήδηξε μαζί με το Fangril.  

Αμέσως ενεργοποίησε ένα μαγικό ξόρκι και άρχισε να πέφτει αργά: Ένας λύκος που την ακολούθησε δεν είχε την ίδια τύχη, καθώς πετάχτηκε με φόρα μπροστά της και τσακίστηκε στα κατσάβραχα. Προσγειώθηκε στο έδαφος, εκατό πόδια πιο κάτω, και κρύφτηκε πίσω από κάτι βράχους. Προσπάθησε να ανακτήσει την αναπνοή της, μιας και δεν έτρεχε έτσι συχνά. Την είχε γλιτώσει για την ώρα, καθώς οι κραυγές από πάνω άρχισαν να απομακρύνονται και να σβήνουν. Τότε διαπίστωσε πως δεν ήταν μόνη της εκεί: Ένας πολεμιστής με γαλάζια πανοπλία και δέρμα την κοίταζε, και γύρω του ήταν άλλοι πέντε έξι, δίπλα σε μια βάρκα.  

_"Ωραία πτώση."_ Έκανε αυτός.  

_"Ποιος είσαι εσύ; Τι κάνεις εδώ;"_ Απάντησε τρομαγμένη η Ulsath.

_"Ναύαρχος [[Naroth]], στις υπηρεσίες σας." Υποκλίθηκε. Βρίσκομαι εδώ αποκομμένος από το στόλο μου, και ψάχνω για βοήθεια."_

_"Ορίστε; Ποιον στόλο;"_

_"Πολύ καλή ερώτηση... Της [[Imtaria]], αλλά πλέον το μεγαλύτερο μέρος του δεν υπάρχει... τουλάχιστον όχι εδώ."_

_"Τι εννοείς; Ποιον κοροϊδεύεις; Και εγώ είμαι η βασίλισσα του [[Edhelwood]] άμα είναι έτσι."_

Ο Naroth χαμογέλασε θλιμμένα. _"Μακάρι να έλεγα ψέμματα. Αλλά αυτό συνέβη. Δεχτήκαμε [[Battle of Misty Sea|μια συντριπτική ήττα]] από το στόλο της [[Kambah]] στη [[Misty Sea|Θάλασσα της Ομίχλης]], και καταφέραμε να διαφύγουμε εδώ."_

_"Μάλιστα."_ Το μυαλό της Ulsath άρχισε κιόλας να κάνει σενάρια. _"Μπορώ να σας βοηθήσω, αλλά πρέπει πρώτα να με βοηθήσετε εσείς."_

_"Τι βοήθεια θες;"_

_"Είσαστε στην περιοχή ενός δράκου, που αργά η γρήγορα θα μάθει για εσάς: Μπορεί να ξέρει ήδη. Και εγώ είμαι υπό τις διαταγές του, και είναι κάτι που θέλω να σταματήσει."_

_"Και πως μπορείς να μας βοηθήσεις;"_

_"Που θέλετε να πάτε; Mόλις ο δράκος πεθάνει, έχετε φτάσει την επόμενη στιγμή."_
