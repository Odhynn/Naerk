---
title: "Awkward Farewell"
date: 2020-12-30
author: sfakias
---

Τους αδιέξοδούς του στοχασμούς του διέκοψε το τρίξιμο της πόρτας κάτω που άνοιξε. Είχε ξεχάσει εντελώς τι ώρα είναι, και ήταν πάρα πολύ κουρασμένος. Από συνήθεια, πήγε να αρπάξει το μαχαίρι του, και να βρει που θα πηδήξει: Όμως γρήγορα θυμήθηκε πως ήταν μάταιο, και αναστέναξε παραιτημένος.

Η πόρτα έκλεισε και ένα ζευγάρι τακούνια ακούστηκαν να ανεβαίνουν τη σκάλα, αργά και βασανιστικά. Τα βήματα πλησίασαν και ο νεοφερμένος που ήρθε έκατσε απέναντί του. Άνοιξε αδιάφορα τα μάτια του: Το δεξί είχε πρηστεί και δεν άνοιγε καλά. Το πρώτο πράγμα που αντίκρισε ήταν ένα ζευγάρι κόκκινες μπότες, ακουμπισμένες σταυρωτά πάνω στο τραπέζι. Το βλέμμα του προχώρησε σε μια γυναικεία μελαχρινή φιγούρα που χαμογελούσε, αφήνοντας να φανούν οι μυτεροί  κυνόδοντές της. _"Με το πάσο σου"_ Τον ειρωνεύτηκε.

Το βαμπίρ τον πλησίασε και του χάιδεψε το μάγουλο. _"[[Olsarthis]], Olsarthis, Olsarthis... Άκουγα συνέχεια αυτό το όνομα, που να ήξερα πως κάποτε θα συναντιόμασταν από κοντά... Θα είχα ετοιμαστεί κατάλληλα..."_ Είπε και του έκλεισε το μάτι. _"Ελπίζω να συγχωρήσεις την προχειρότητα της περίστασης."_

_"Και ποια είσαι εσύ;"_ Ψιθύρισε.  

Το πρόσωπό της συσπάστηκε στιγμιαία, σαν να θίχτηκε. _"Ωωωω, έλα τώρα, μπορείς και καλύτερα... Αλλά θα σε αφήσω να μαντέψεις."_

_"Είσαι η [[Lady of Pain]]."_ Έφτυσε σάλιο με μια υποψία αίματος.

_"Μεχ. Πολύ άκομψη ονομασία, δε νομίζεις; Ποτέ δε μου άρεσε, αλλά για κάποιο λόγο τους άρεσε και μου το κόλλησαν."_

_"Τι θες;"_ Γρύλισε ο Olsar.

_"Μα πόσο αγενής είσαι πια! Δεν προλάβαμε να γνωριστούμε, και εσύ αρχίζεις να γκρινιάζεις!"_

_"Πες ότι έχεις να πεις."_ Ήθελε να αναφερθεί στην τραγικότητα της κατάστασης, αλλά η θέση του τον έκανε να καταλάβει πως είναι μάταιο.  

_"Πόσο ξεροκέφαλος πια... αλλά πρακτικός. Καλώς, λοιπόν. Ήθελα να σου πω πως ο χρόνος σου στο Hasnev τελείωσε. Θα φύγεις από εδώ, και δεν θα ξαναγυρίσεις σε αυτή την πόλη."_

_"Και γιατί δε με σκοτώνεις να ξεμπερδεύεις; Αφού ξέρεις ότι θα επιστρέψω."_

_"Πράγματι, το ξέρω. Πόσες φορές εξάλλου προσπάθησες να μπεις στο ναό; Τρεις; έχασα το μέτρημα..."_

_"Πέντε"_ Απάντησε αυτός με παραίτηση.

Τον κοίταξε με έκπληξη. _"Μωρέ μπράβο! Αρκετά εντυπωσιακό, δεδομένων των περιστάσεων."_ Έπιασε ένα ποτήρι και το γέμισε με το κρασί που έπινε ο Olsar. _"Πως μπορείς να πίνεις αυτό το ξύδι"_ Κατσούφιασε. _"Υπό άλλες συνθήκες δεν θα το σκεφτόμουν καν να έρθω εδώ. Έχεις μπλέξει για τα καλά."_

_"Και γιατί δε μου κόβεις το λαιμό μια και καλή;"_

_"Αχχ, μην είσαι τόσο στωικός... Αλλά αφού θες να μάθεις, η σύντομη απάντηση είναι ότι είσαι χρήσιμος. Ξέρω ότι οι [[Crimson Steel]] έχουν τα προβλήματά τους, αλλά σε καμία περίπτωση οι αντιπαραθέσεις μας δεν πρέπει να αφήνουν θύματα τους τόσο δεξιοτέχνες πράκτορές μας... είναι κρίμα, όπως και να χει."_

_"Οπότε;"_

_"Θα πας στο [[Whistor]]."_ Του απάντησε με ψυχρή φωνή. _"Μπορείς να γκρινιάξεις όσο θες, και το καταλαβαίνω, αλλά θα πας εκεί. Η [[Della]], μια... φίλη μου, θέλει τη βοήθειά μου, αλλά επειδή εγώ είμαι απασχολημένη, θα πας εσύ στη θέση μου. Απ' όσο ξέρω, θέλει να βγάλει κάποιους αντίζηλους από τη μέση: Κάτι τέτοιο. Όπως και να χει, θα μου λέει την πρόοδό σου ανά τακτά χρονικά διαστήματα. Μη μου δώσεις λόγο να χρησιμοποιήσω το μαραφέτι."_ Αναφερόταν στην κούκλα. _"Να είσαι φρόνιμος και να κάνεις ότι σου λέει."_

Ο Olsar έμοιαζε να έχει γεμίσει ανάμικτα συναισθήματα. Από το μυαλό του περνούσαν άπειρα σενάρια. Η Lady of Pain το κατάλαβε και χαμογέλασε. _"Θα προτιμούσα να μην είχαμε φτάσει εδώ... Αλλά όπως έγιναν τα πράγματα, αυτός είναι μονόδρομος για μένα, δυστυχώς."_

_"Προτιμώ το θάνατο."_

_"Φαντάστηκα ότι θα έλεγες κάτι τέτοιο. Μην είσαι ξεροκέφαλος. Θα πας εκεί, θα κάνεις ότι πρέπει, και αν είσαι υπάκουος, δεν θα ξανακούσεις σύντομα για μένα. Δεν σε βάζω να κάνεις κάτι που θα σε φέρει απέναντι στους φίλους σου. Δεν είμαι ηλίθια σαν τον άλλο. Δεν υπήρχε περίπτωση να στραφείς εναντίον τους, ούτε εναντίον του Wallot. Ασπάσου την προοπτική που ανοίγεται μπροστά σου. Πήγαινε εκεί, ξεκίνα μια καινούργια ζωή, καθάρισε το μυαλό σου από τη βρώμα αυτής της πόλης και θα δεις ότι θα σου κάνει καλό. Έχω δώσει οδηγίες να σε μεταχειριστούν εκεί με τον καλύτερο δυνατό τρόπο, και θα σε προμηθεύσουν ότι εξοπλισμό χρειαστείς."_

_"Whistor είπες;"_

_"Ναι, Whistor. Θα πας στο λιμάνι επιτόπου, και εκεί μια βάρκα με πορτοκαλί πανί στην δεύτερη προβλήτα θα σε παραλάβει και θα σε πάει σε ένα εμπορικό που έχει τελικό προορισμό το Sjemhe. Πολύ φοβάμαι πως δεν μπορείς να πας να χαιρετίσεις ούτε τον [[Wallot]] ούτε κανένα από τους φίλους σου. Αν δεν πας κατευθείαν στο λιμάνι, θα έχουμε πρόβλημα. Αντιληπτό;"_

O Olsar την κοίταζε θυμωμένα. Οι φλέβες του είχαν ασπρίσει και το δέρμα του είχε γίνει ακόμα πιο χλωμό.

_"Αντιληπτό;"_ Επανέλαβε σηκώνοντας το περιποιημένο φρύδι της και κάθισε σταυροπόδι πάνω στο γραφείο.

Τα είχε προσχεδιάσει όλα. Δεν έμοιαζε να υπάρχει καμιά διέξοδος διαφυγής. _"Ναι"_ Ψιθύρισε.

_"Τέλεια. Το ήξερα πως θα ήσουν λογικός."_ Σηκώθηκε όρθια και του χάιδεψε το λαιμό με τα νύχια της. Αυτός αναρίγησε. _"Ελπίζω η επόμενη φορά που θα βρεθούμε να είναι σε καλύτερο κλίμα."_

_"Ότι πεις."_

_"Οπότε νομίζω έχουμε τελειώσει εδώ... Ά! Κάτι ακόμα. Καθαρή περιέργεια, βλέπεις, αλλά πρέπει να ρωτήσω. Αν δεν θες δεν απαντάς. Απ' ότι κατάλαβα, σήμερα είχες την ευκαιρία να σκοτώσεις έναν κοινό μας... φίλο. Γιατί δεν το έκανες;"_

Τα μάτια του Olsar γούρλωσαν μπροστά στη συνειδητοποίηση αυτή. Από την έκφρασή του και μόνο, το βαμπίρ χαμογέλασε.

_"Δεν...ήξερα πως.."_

_"Αχ, παλιόπαιδο... ούτε εγώ δεν μπορώ να φανταστώ τι θα είχε συμβεί αν δεν είχες διστάσει. Αλλά τα πράγματα έχουν όπως έχουν, και δεν αλλάζουν τώρα."_ Ήπιε μια γουλιά από το κρασί και το πρόσωπό της ξίνισε πάλι.

Ο Olsar ήπιε και αυτός την τελευταία του γουλιά και τεντώθηκε. Οι πρώτες ακτίνες του ήλιου ξεπρόβαλαν πίσω από το ξεχαρβαλωμένο πατζούρι της σοφίτας, και το βαμπίρ έβαλε την κουκούλα του και χώθηκε στις σκιές. Ο Olsar σηκώθηκε και αυτός μηχανικά και έριξε μια ματιά προς τις σκιές: Δεν φαινόταν τίποτα εκεί. Αναρωτήθηκε αν τον είχε φανταστεί αυτό τον διάλογο. Το μάτι του του υπενθύμισε οδυνηρά πως δεν ίσχυε κάτι τέτοιο, όταν το χτύπησε ο ήλιος.

Αναστέναξε και τράβηξε στον κεντρικό δρόμο για το λιμάνι, προτού η πόλη αρχίσει να ξυπνάει για τα καλά. Μπορούσε τουλάχιστον να ρίξει μια ματιά στο Συνήγορο του Διαβόλου και να [[Halcyon|τους]] αποχαιρετίσει νοερά όπως θα έφευγε.

