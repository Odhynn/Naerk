---
title: "Murder Hawk and Linnorm Hunter Saga"
date: 2019-05-28
author: sfakias
---

Το έτος 4804, προέκυψαν έντονες διαφωνίες μεταξύ της φυλής των [[Skra]] (Steady Hand) και των [[Lampsir]] (Swiftbow), για την περιοχή νότια της λίμνης [[Furbung]]. Καλέστηκε Volrad, και παρουσιάστηκαν οι δύο καλύτεροι πολεμιστές των φυλών για να πολεμήσουν. Από τους Skra ήρθε ο Galnagh Meegar Lurok, ένας half-orc πολεμιστής που το άκουσμα και μόνο του ονόματός του έσπερνε το φόβο στους εχθρούς του, ενώ από τους Lampsir ήρθε ο Falgyrd Bolrag, ένας πασίγνωστος κυνηγός Linnorm και άλλων δρακοειδών.

Ήταν αρχές του χειμώνα, και οι περισσότεροι βόρειοι είχαν περιορίσει τις δουλειές και τις δραστηριότητες τους και είχαν μαζευτεί στα καλύβια τους για να ξεχειμωνιάσουν. Όμως καμία φυλή δεν ήθελε να πάει πίσω από το να κερδίσει αυτή την περιοχή, γιατί εκεί ήταν κυνηγότοπος που όποιος τον έπαιρνε μπορούσε να καλύψει τις ανάγκες του σε τροφή και γούνες για το χειμώνα. Όταν όμως η κάθε φυλή είδε ποιος ήταν ο αντίπαλος που είχε έρθει, κατάλαβε πως η μάχη δεν θα ήταν τόσο εύκολη. Και οι δύο πολεμιστές ήταν πανίσχυροι, επομένως το αποτέλεσμα θα ήταν αμφίρροπο. Ακόμα χειρότερα, η φυλή που θα έχανε τον πρωταθλητή της, θα δυσκολευόταν ακόμα περισσότερο το χειμώνα, τόσο επειδή η βοήθειά τους ήταν πολύτιμη, όσο και επειδή θα φαινόταν στους γείτονες πως η φυλή ήταν ευάλωτη και έχασε τον ισχυρότερο μαχητή της.

Καμία όμως από τις δύο πλευρές δεν μπορούσε να κάνει πίσω, αποσύροντας τον πρωταθλητή της πρώτη, γιατί θα ήταν δείγμα αδυναμίας και δειλίας. Και έτσι, η τύχη των δύο φυλών έπεσε στις πλάτες των δύο αυτών γενναίων πολεμιστών. Και οι πολεμιστές συναντήθηκαν στην όχθη της Furbung, που είχε ήδη παγώσει. O Meegar κρύφτηκε πάνω σε ένα βράχο, με το τσεκούρι του στα χέρια, και ο Falgyrd πήγε πάνω στην παγωμένη λίμνη και με το τόξο του σάρωσε τον ορίζοντα. Και οι δύο είχαν διαταγές αν τα πράγματα πάνε κακά να παραδοθούν: οι φυλές τους δεν είχαν την πολυτέλεια να τους χάσουν.  

Η ώρα περνούσε, και κανείς δεν ήταν έτοιμος να βγει από την κρυψώνα του. Ο ένας περίμενε την κίνηση του άλλου, και η αγωνία μεγάλωνε. Πρώτος ο Falgyrd άρχισε να πλησιάζει την κρυψώνα του half-orc, αργά και διστακτικά. Και τότε, από το πουθενά, μια πελώρια αρκούδα εμφανίστηκε, η οποία φαινόταν σαν υπνωτισμένη. Οι διαστάσεις της ήταν τρομακτικές, και είχε πέτρινες πλάκες στην πλάτη της. Είχε μόλις ξυπνήσει από τη χειμερία νάρκη της, και κατευθυνόταν στο βράχο που κρυβόταν ο Meegar. Ο δολοφόνος πήγε να αλλάξει θέση, o Falgyrd του έριξε ένα βέλος και τότε πρόσεξε τι ήταν αυτό που είχε κεντρίσει το ενδιαφέρον της αρκούδας.  

Και ήταν ένας ρούνος, ο οποίος είχε το σήμα της αρκούδας πάνω. Έλαμπε με ένα γκρίζο φως, και ήταν φανερό πως ο Meegar τον είχε ενεργοποιήσει με κάποια κίνησή του. Ακόμα και αν ο πολεμιστής αμφέβαλλε για το τι ακριβώς συνέβαινε, ο Falgyrd που παρατηρούσε την αρκούδα δεν δυσκολεύτηκε να φτάσει στο συμπέρασμα:
Η Crel'vach ήθελε να σταματήσει το συγκεκριμένο Volrad. Ο Meegar εκμεταλλεύθηκε το δισταγμό του κυνηγού και πήδηξε πάνω του για να τον σκοτώσει, και ο Falgyrd απέκρουσε το τσεκούρι του δολοφόνου την τελευταία στιγμή, το οποίο τον έκοψε στο χέρι. Σταμάτα! του φώναξε. Την ίδια στιγμή, η αρκούδα έβγαλε έναν βρυχηθμό και ξάπλωσε στην πέτρα. Ο Μeegar, αβέβαιος, πήρε μια αμυντική στάση, αλλά σύντομα σταμάτησε και κοίταξε και αυτός την αρκούδα. Η μάχη έπρεπε να σταματήσει, το επέβαλαν οι κανόνες.  

O σαμάνος και Galdosh των Skra, Uldrek, και ο Falgyrd, ανακύρηξαν έπειτα από αυτοψία ιερή τη λίμνη Furbung και τη γύρω περιοχή. Αυτή τέθηκε σε περιορισμένη διαθεσιμότητα και για τις δύο φυλές άμεσα, και η αντιζηλία σταμάτησε εκεί. Πολλοί από την φυλή των Crel (Bear) ήρθαν για να δουν το μέρος με τα μάτια τους. Οι δύο μονομάχοι θεωρήθηκαν ευλογημένοι ήρωες στα μάτια του βορρά. Πολλοί λένε ότι ο Meegar είχε πληγώσει βαριά τον Falgyrd και η αρκούδα τον σταμάτησε, άλλοι το ανάποδο, και οι παραλλαγές της ιστορίας είναι πολλές. Ωστόσο, μετά από αυτό το γεγονός, ο Uldrek σταμάτησε να βγαίνει από τη σκηνή του και έγινε ιδιαίτερα αντικοινωνικός, ο Falgyrd παρέμεινε σιωπηλός για το συμβάν, και ο Meegar χάθηκε στο βορρά. Και οι ιστορίες συνέχισαν να παίρνουν διαστάσεις, όπως κάθε σωστή saga.

