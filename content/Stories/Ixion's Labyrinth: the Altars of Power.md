---
title: "Ixion's Labyrinth: the Altars of Power"
date: 2019-03-14
author: sfakias
---


_25/3/4673, Silkwin, Tarthyn._


_Aγαπητέ φίλε μου [[Baelard]],_


Μου ζήτησες να ψάξω για τον λαβύρινθο του [[Ixion]] και για το τι συμβαίνει εκεί. Με αφορμή τις πρόσφατες εξαφανίσεις των τριών δασοφυλάκων, μπήκα στη διαδικασία να ανατρέξω αρχαία έγγραφα στη βιβλιοθήκη του [[Silkwin]]. Η αλήθεια είναι πως είναι ένα αγκάθι στα βόρεια της χώρας μας που δεν μπορεί να ξεπατωθεί. Μέσα σε αυτό το φρικτό μέρος κρύβονται πολλά.


Όπως είναι γνωστό, ο [[Demon Archlords|Demon Archlord]] [[Otynhash]] στην αναζήτηση εκλεκτών πολεμιστών που θα οδηγήσουν τις στρατιές του όρισε μια πρόκληση που μόνο οι πιο άξιοι και αποφασισμένοι θα μπορούσαν να ολοκληρώσουν. Όσοι αποτύχουν τους περιμένει ένας φριχτός θάνατος αλλά αυτοί που επιτυγχάνουν πίνουν από τα altars of Power και λαμβάνουν τρομερές ευλογίες και δυνάμεις από τον σκοτεινό άρχοντα. Η δοκιμασία αυτή είναι γνωστή ως Ixion's Labyrinth, η αλλιώς Labyrinth of Ιnsolence και η τελική ανταμοιβή είναι να γευτείς τους χυμούς από το τελικό altar of Prowess και να δεκτείς την δύναμη που αυτό συνεπάγεται. Δεν χρειάζεται να ειπωθεί ότι αυτοί που φτάνουν στην τελική δοκιμασία και την περνάνε είναι ελάχιστοι και αποτελούν τους αρχιστράτηγους του [[Otynhash]].


Αυτό που λίγοι όμως ξέρουν είναι ότι o τίτλος του τελευταίου βωμού είναι ξεκάθαρα παραπλανητικός γιατί όλη η ανδρεία του κόσμου δεν σε προετοιμάζει για αυτό που θα αντιμετωπίσεις μέχρι το τελευταίο altar. Όσοι πιουν από το altar of Prowess θυσιάζουν την ανθρωπιά τους, απαρνούνται την ίδια τους τη φύση και μετατρέπονται σε διαστρεβλωμένες καθομοιώσεις του ίδιου του Otynhash.


Αλλά για να φτάσεις στο τελευταίο altar πρέπει πρώτα να περάσεις από τα έξι πρώτα altars και να πιεις από τα κύπελλα τα όποία λέγεται ότι μεταξύ άλλων περιέχουν αίμα δαιμόνων και με κάθε γουλιά έρχεσαι πιο κοντά στη δαιμονική υπόσταση και σωματικά και ψυχικά. Μετά από κάθε altar μπορείς να σταματήσεις την δοκιμασία ή να συνεχίσεις μέχρι το επόμενο altar. Εφόσον όμως κάποιος θνητός δεκτεί την πρόκληση να φτάσει στο επόμενο altar μόνο ο θάνατος μπορεί να τον σταματήσει εκτός και αν πορεύεται με δύναμη μεγαλύτερη από αυτή του ίδου του [[Otynhash]]. Στο πέρασμα των αιώνων δεν έχει υπάρξει κανείς που να τα παραίτησε και να έζησε να πει την ιστορία.


Πρέπει επίσης να σημειωθεί ότι αρκετοί πέθαναν αφού ήπιαν από κάποιο altar και το σώμα τους δεν άντεξε το τίμημα της δύναμης που δέχτηκαν ή το μυαλό τους λύγισε και οδηγήθηκαν στην παράνοια. Αυτοί οι δεύτεροι μέσα στην τρέλα και απελπισία τους γνωρίζουν μόνο βάσανα και πόνο και επιζητούν αυτόν τον πόνο να τον επιβάλλουν σε ότι υπάρχει γύρω τους. Αυτούς τους παίρνει ο ίδος ο Otynhash και μέσω φρικτών βασανιστηρίων τους υποτάσει εξολοκλήρου στην θέλησή του και αποτελούν μια επίλεκτη ομάδα πολεμιστών γνωστή και ως Havoc [[Demons]] και η δύναμη τους είναι ανάλογη του altar στο οποίο έφτασαν. Συχνά, αρκετοί Havoc Demons καταλήγουν να γίνονται προκλήσεις στους επόμενους που θα διαβούν το λαβύρινθο και φτάσουν σε αυτό το σημείο.


Το πρώτο altar είναι γνωστό ως altar of Insolence και επειδή είναι αυτό που σταματούν οι περισσότεροι πολύ συχνά επεκτείνεται σε ολόκληρη τη δοκιμασία και από κει προέρχεται η ονομασία  Labyrinth of Insolence. Η ονομασία προέρχεται από το γεγονός ότι για να πάρει κάποιος την απόφαση να μπει στο Λαβύρινθο απαιτείται αυθάδεια και θράσος απέναντι στην ίδια τη Ζωή και το Θάνατο. Στο πρώτο αυτό επίπεδο εισέρχεται κανείς με το όπλο της επιλογής του και μάχεται μέχρι τέλους με αντιπροσωπευτικά δείγματα δαιμόνων ξεκινώντας από τους πιο αδύνατους φτάνοντας μέχρι και αρκετά πιο δυνατούς. Πίνοντας από το κύπελλο αυξάνονται οι φυσικές δυνάμεις, ο μυικός ιστός, η ταχύτητα και τα αντανακλαστικά. Πολλοί στην αναζήτηση δύναμης αλλά φοβούμενοι να συνεχίσουν είτε λόγω του θανάτου που ελογχεύει, είτε λόγω του βαριού τιμήματος που πρέπει να πληρώσουν σταματούν εδώ διατηρώντας την αρχική τους υπόσταση.


Το δεύτερο altar είναι γνωστό ως altar of Fangs. Σε αυτό το στάδιο πρέπει όποιος φτάσει χωρίς όπλα και πανοπλία μόνο με το γυμνό του κορμί να υπερβεί ένα αντίπαλο ορισμένο ειδικά για αυτόν. Μπορεί να είναι κάποιο άγριο ζώο, κάποιος άλλος αγωνιζόμενος η κάποιο τρομερό τέρας. Απαγορεύεται δια θανάτου να χρησιμοποιήσεις οτιδήποτε σαν όπλο πέρα από τα φυσικά σου όπλα νύχια και δόντια. Αν σκύψεις και πιάσεις μια πέτρα για παράδειγμα έχεις παραβεί τους κανόνες και γίνεσαι βορά για τα λαγωνικά του [[Otynhash]]. Πίνωντας από αυτό το altar λαμβάνεις διάφορες σωματικές ενισχύσεις όπως κέρατα, φτερά, χαυλιόδοντες, επιμηκημένα άκρα κτλ ανάλογα με τις ιδιαιτερότητες του κάθε διαγωνιζόμενου. Eδώ υπάρχουν ελάχιστοι που χρησιμοποίησαν όπλα και έζησαν από τα λαγωνικά.


Το τρίτο altar είναι γνωστό ως altar of Dread. Από δω και μπρος κλιμακώνει απότομα η δυσκολία και πολύ λίγοι επιλέγουν να συνεχίσουν σε σχέση με τα δύο πρώτα altars. Εδώ έρχεσαι αντιμέτωπος με τους χειρότερους σου φόβους στην κυριολεξία. Αφού κοιτάξεις μέσα από ένα soul mirror έρχεσαι αντιμέτωπος με την υλική υπόσταση των διάφορων φόβων σου πολεμώντας στο τέλος ένα πανίσχυρο Avatar του χειρότερου σου φόβου. Πίνωντας από το altar of Dread μαθαίνεις όχι απλά να κατακτάς τους φόβους σου αλλά να τους αξιοποιείς ως όπλα σου και αυτό αποτυπώνεται και στην εμφάνιση σου. Μέχρι αυτό το altar φτάνει το ειδικό τάγμα των Demon Hunters που στην προσπάθεια τους να καταπολεμήσουν τους δαίμονες επιστρατεύουν ανορθόδοξες μεθόδους όπως να λαμβάνουν μέρος στο Ixion's Labyrinth και να ρισκάρουν την ζωή τους και την ανθρωπιά τους λαμβάνοντας δαιμονικές ενέργειες στα κορμιά τους. Παρόλο που αποτελούν τους πιο αποφασισμένους εχθρούς του, ο ίδιος ο Otynhash τους επιτρέπει να παίρνουν μέρος γιατί αφενός αναγνωρίζει την δύναμη τους αλλά αφετέρου πολλοί demon hunters αναλώνονται από το μίσος τους και την οργή τους με αποτέλεσμα να χάνουν την μάχη με την δαιμονική τους πλευρά και να εντάσσονται έτσι στον δαιμονικό στρατό.


To τέταρτο altar είναι το altar of Cooperation και όπως δηλώνει και το όνομα του πρέπει να μάθεις να συνεργάζεσαι όπως οι συμπολεμιστές μεταξύ τους για να αντιμετωπίσεις πλήθος προκλήσεων. Είναι η δοκιμασία που διαρκεί περισσότερο από όλες τις άλλες και μπορεί να κρατήσει μέχρι και βδομάδες. Στην διάρκεια της έρχεσαι σε επαφή με έναν άλλον διαγωνιζόμενο και μαζί πρέπει να αντιμετώπισετε ατελείωτες ορδές τεράτων, αντίξοες καιρικές συνθήκες καθώς και πλειάδα φονικών γρίφων και παγίδων. Ωστόσο αν για οποιονδήποτε λόγο πεθάνει ο ένας τότε θανατώνεται και ο άλλος. Σκοπός αυτής της δοκιμασίας είναι να αναπτύξει την ικανότητα της συνεργασίας για να υπερβαίνεις καταστάσεις που αλλιώς ο θάνατος είναι βέβαιος ανεξαρτήτως της σχέσης των εμπλεκόμενων. Στην ουσία αποτελεί μια προσομοίωση του στρατού των δαιμόνων που πρέπει να συνεργάζεσαι με τον συμπολεμιστή σου άσχετα του πως νιώθεις για αυτόν. Πολλές φορές στη διάρκεια της δοκιμασίας αναπτύσσονται δεσμοί συντροφικότητας και εμπιστοσύνης μεταξύ των διαγωνιζόμενων ενώ δεν είναι λίγες οι φορές που λαμβάνουν μέρος ζευγάρια όπως αδέρφια, πατέρας και γιος, φίλοι κτλ. Στο τέλος της δοκιμασίας όμως αποκαλύπτεται ο πραγματικός σκοπός και η διαστροφική ανίερη σκέψη σε όλο της μεγαλείο, του Otynhash. Γιατί στο τέλος μόνο ο ένας από τους δύο μπορεί να πιει από το altar: όποιος υπερισχύσει σε μάχη σώμα με σώμα. Και δεν αρκεί απλά να σκοτώσεις τον αντίπαλο σου αλλά πρέπει αφού τον νικήσεις να τον βασανίσεις με τα γυμνά σου χέρια αναγκάζοντας τον σε ένα αργό, φριχτό θάνατο. Σε περίπτωση που τον σκοτώσεις γρήγορα είτε από οίκτο είτε από απροσεξία ποινή είναι ο θάνατος. Εκεί μαθαίνεις και το πραγματικό όνομα του altar, που είναι altar of no Remorse. Όσοι πιουν από κει χάνουν την ενσυναίσθηση τους, δεν νιώθουν πια τύψεις και είναι αδίστακτοι στο κυνήγι των σκοπών τους.


To πέμπτο altar είναι γνωστό ως altar of Desecration. Σε αυτό το επίπεδο, το πιο μισητό στους [[Druids|δρυίδες]], αντιμετώπιζεις μετενσαρκώσεις της ίδιας της ύπαρξης και της δημιουργίας. Μπορεί να έρθεις αντιμέτωπος με οτιδήποτε από πανίσχυρους δρουίδες αιχμάλωτους, όμορφες νύμφες, επιβλητικούς μονόκερους μέχρι πανέμορφα τοπία ή απίστευτα λουλούδια η ακόμα και νεαρά άτομα στο άνθος της νιότης τους ολοι τραβηγμένοι εκεί παρά την θέληση τους. Ωστόσο δεν αρκεί απλά να τους νικήσεις αλλά πρέπει να τους βεβηλώσεις, να τους μαγαρίσεις να τους μετατρέψεις σε κακέκτυπα του εσωτερικού σου κόσμου, διαστρεβλωμένες , μίζερες υπάρξεις για τις οποίες ο θάνατος θα είναι ευλογία και λύτρωση. Πίνωντας από αυτό το altar δέχεσαι την ιεροσυλία ως υλική ενσάρκωση μέσα σου, γεμίζοντας μίσος για την Ζωή και την Ύπαρξη ως τέτοιες. Παράλληλα το δαιμονικό αίμα σου χαρίζει μακροζωία, αντοχή στις ασθένειες και ενισχύει όλες τις σωματικές σου ικανότητες σε υπερθετικό βαθμό. Επίσης σε αυτό το altar δεν μπορείς να σταματήσεις αλλά αναγκαστικά πρέπει να περάσεις το κατώφλι του έκτου.


Το έκτο altar είναι το altar of Despair και είναι υποχρεωτικό για όσους έχουν πιει από το altar of Desecration. Λίγα είναι γνωστά πλέον για αυτό το altar καθώς ελάχιστοι το διαβαίνουν και ακόμα πιο λίγοι καταφέρνουν να το περάσουν. Από τις λίγες μαρτυρίες που σώζονται πρόκειται για μια δοκιμασία της θέλησης και της ψυχικής δύναμης. Αυτός που παίρνει μέρος έρχεται αντιμέτωπος με όλοκληρο το μεγαλείο της [[Abyss|Αβύσσου]]. Λίγοι είναι αυτοί που έχουν αντικρύσει την Άβυσσο και δεν αναλώθηκαν η δεν τρελάθηκαν. Σε αυτό το altar μένεις δεμένος σε ένα αποκρημνό βράχο και αντιμετωπίζεις την σκοτεινή ολότητα της Αβύσσου καθώς εκατομμύρια φριχτές εικόνες και σπαρταριστές μορφές προελαύνουν και τις βλέπεις ακόμα και αν κλείσεις τα μάτια σου. Παράλληλα αλλόκοσμοι ήχοι, απόκρυφα μηνύματα , προφητείες ολέθρου και καταστροφής κατακλύζουν το μυαλό σου και κάθε σου σκέψη οδηγώντας σε στην παράνοια ή στην απελπισία και στην παραίτηση πέρα από κάθε επανόρθωση. Στην πραγματικότητα αυτό το altar αποτελεί ύμνο στην ραδιουργία του Otynhash καθώς με αυτόν τον τρόπο εξασφαλίζει το τσάκισμα της θέλησης των πανίσχυρων πολεμιστών που έχουν φτάσει ως εδώ και για αυτό το λόγο είναι υποχρεωτική μετά το πέμπτο altar. Όσοι δώσουν δείγματα μεγαλύτερης ψυχικής αντοχής και θέλησης αφού τους τσακίσει ολοσχερώς τους δίνει να πιουν από το κύπελλο φτιαγμένο από Κέρας Αρχιδαίμονα δένοντας τους έτσι στην θέληση του κάνοντας τους υποχείρια του.


Το έβδομο και τελευταίο altar, το altar of Prowess είναι ένας συνδυασμός όλων των παραπάνω σε υπερβολικό βαθμό. Περιλαμβάνει τα πάντα: παντοδύναμους εχθρούς, αιχμάλωτους για να τους βασανίσεις, φριχτές ψυχικές δοκιμασίες, ατελειώτες ορδές τεράτων και στο τέλος σε περιμένει η τελική δοκιμασία. Το πιο κοντινό και αγαπημένο σου πρόσωπο από την πρότερη σου ζωή αιχμαλωτισμένο να θυσιαστεί ως ένδειξη υποταγής στον Otynhash. Το θύμα μπορεί να είναι οτιδήποτε είτε κάποιος συγγενής, φίλος ακόμα και κατοικίδιο. Όσοι ολοκληρώσουν αυτή την δοκιμασία πίνουν το ίδιο το αίμα του Otynhash και αν αντέξουν την ευλογία του γίνονται πλέον ολοκληρωμένοι δαίμονες, ανυπέρβλητοι και τρομεροί και καταλαμβάνουν τα πιο υψηλά αξιώματα στο στρατό του. Είναι το τάγμα των Chaos Lords πανίσχυρων μεταξύ ισχυρών, τρομαχτικών στην όψη και οι πιο αποφασισμένοι και δυνατοι ακόλουθοι του Σκοτεινού Άρχοντα Otynhash, μαύροι εχθροί του Κόσμου και της Δημιουργίας.


Τέλος φήμες κάνουν λόγο για ένα όγδοο επίπεδο, ένα όγδοο altar που ωστόσο κανείς δεν ξέρει τίποτα καθώς κανείς που μπήκε δεν έζησε να διηγηθεί την ιστορία. Ούτε το όνομα του altar είναι γνωστό αλλά εικάζεται ότι αυτό το altar είναι πιο δύσκολο από όλα τα άλλα μαζί χίλιες φορές και πως στο τέλος αντιμετωπίζεις τον ιδιο τον Demon Archlord Otynhash για την κυριαρχία στην Άβυσσο και στις αμέτρητες λεγεώνες του.


Μπορείς να στείλεις μια μικρή ευκίνητη δύναμη να φυλάει από το νότο την περιοχή και να δίνει αναφορά ανά τακτά διαστήματα για το τι βγαίνει από εκεί. Ωστόσο, πρέπει να αποφύγουν κάθε μάχη ή προκληση, και να φύγουν γρήγορα αν δεχθούν επίθεση. Ελπίζω να μην χρειαστεί κάτι περισσότερο. Θα επιστρέψω σύντομα στην [[Ostrabit]].


_Trust and Devotion,_

**[[Erothel]] "Deathwhisperer" Kilvinaar**





