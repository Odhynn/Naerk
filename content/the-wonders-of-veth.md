---
title: "The Wonders of Veth"
date: 2017-01-01
author: sfakias
---

Ο θάνατος του Veth συνοδεύτηκε με μια σειρά από επεισοδιακά γεγονότα που
συγκλόνισαν τη Na'erk. Η ίδια του η ύπαρξη μπορούσε να συγκρατεί ολόκληρη την
αμφισβήτηση στους κανόνες της υλικής διάστασης που είχε ορίσει ο
Εξισσοροπιστής. Όταν πέθανε, η τεράστια ενέργεια που είχε στη διάθεσή του
άρχισε να απελευθερώνεται με διάφορους τρόπους. Πάρα πολλά πλασματα, θεοί και
θνητοί, προσπάθησαν να την χρησιμοποιήσουν, είτε άμεσα με δική τους
προσπάθεια, είτε κληρονομώντας τη δύναμη αυτή από προγόνους τους, είτε μέσω
της βοήθειας άλλων όντων ή της ίδιας της φύσης.



Αρχικά, αυτή η ενέργεια έπεφτε πάνω στην επιφάνεια της Na'erk με τη μορφή
ακτινοβολίας, που ουσιαστικά δημιούργησε μια πρώτη μορφή μαγείας. Η μορφή αυτή
γρήγορα έγινε αντιληπτό σε όλους ότι διέφερε από τις δυνάμεις που
χρησιμοποιούσαν οι elemental lords, ή από τα ξόρκια των θεών και των πιστών
τους. Πολλές φορές τα μαγικά της αποτελέσματα ήταν μια καθαρή μορφή δύναμης,
ενώ και συχνά αντλούσαν δύναμη από τις στοιχειακές διαστάσεις. Κάποιοι εκ
γενετής παρουσίαζαν μια μοναδική δυνατότητα να διαχειρίζονται τη μαγεία αυτή,
ενώ άλλοι μπορούσαν με σκληρή μελέτη να την καταλάβουν και να τη φέρουν κάτω
από τον έλεγχό τους.



Η τομή όμως έγινε όταν ένας κρυσταλλικός σχηματισμός από το Veth έπεσε πάνω
στη Na'erk. Οι κρύσταλλοι αυτοί βρίσκονται στα νοτιοανατολικά της ερήμου
Allwick, ενώ από πολλούς πιστεύεται πως αυτός ήταν ο λόγος ερημοποίησης της
περιοχής. Με την πρόσκρουση, η επίδραση της ακτινοβολίας πάνω στη Na'erk
ενισχύθηκε. Σταδιακά εμφανίστηκαν πολύ ισχυροί μάγοι και υπερφυσικά όντα και
μαγικά αποτελέσματα, κάποια από τα οποία συναγωνίζονταν τη δύναμη των θεών.



Τότε εμφανίστηκε στο προσκήνιο ο Maeronian. Ήταν ίσως ένας από τους πιο
δυνατούς Vethians, και ήταν από τους ελάχιστους που είχε επιβιώσει από τη
μάχη. Ο Maeronian, μπορούσε καλύτερα από τον οποιοδήποτε άλλο να διαχειρίζεται
την μαγεία αυτή, και προσπάθησε να αυξήσει την επιρροή του πάνω στη Na'erk. Με
το μέρος του συντάχτηκαν πολλοί μάγοι που αποστάτησαν από τις σχολές τους,
καθώς και το μεγαλύτερο μέρος όσων είχαν έμφυτες μαγικές ικανότητες, καθώς
ήταν ανεπιθύμητοι ή και επικυρηγμένοι σε πολλές χώρες. Οι υπηρέτες του, με
βάση τα Veth Spikes, άρχισαν να δημιουργούν μοναδικά μαγικά αποτελέσματα, και
οι ιστορίες λένε πως εκείνη την εποχή, εμφανίζονταν ιπτάμενες πόλεις,
ατέλειωτα φαγητά και ποτά, τηλεμεταφερόμενοι στρατοί, σμήνη από μαγικά
πλάσματα, αιώνόβιοι μάγοι και πολλά άλλα μαγικά αποτελέσματα παρόμοιας
εμβέλειας. Εκεί εμφανίστηκαν για πρώτη φορά τα Vethfolk, ανθρωποειδή
επηρεασμένα άμεσα από τη χαοτική μαγεία των Zintizuctra.



Η κατάσταση έμοιαζε καλή για κάποιους, ενώ η πόλη του Xe'Farom που
δημιουργήθηκε στα Veth Spikes, άκμαζε και πλήθαινε διαρκώς, ενώ υποσχόταν
συνεχόμενα καλύτερες συνθήκες διαβίωσης για τους κατοίκους της. Προσέλκυε
τεράστιο πλήθος ενός μεγάλου φάσματος χρηστών μαγείας και σύντομα άρχισε να
επεκτείνεται, ενώ από μια στιγμή και μετά, άρχισε να αιωρείται για αμυντικούς
και διαχειριστικούς λόγους. Σχεδόν όλες οι μετακινήσεις μεταξύ των ιπτάμενων
κτιρίων γίνονταν με ιπτάμενους γρύπες και μετακινούμενες γέφυρες.



Η επεκτατική πολιτική του Xe'Farom και η παρουσία του Maenorian ενόχλησε
πολλούς θεούς και ανώτερα όντα, αλλά δεν είχε δώσει αφορμή για να παρέμβει
κάποιος από αυτούς. Αυτό όμως συνέβη το έτος -1039, όπου συνέβη ένα μοναδικό
αστρολογικό φαινόμενο: Η Na'erk, ο Veth, το Κοσμοδρόμιο και ο Ήλιος
ευθυγραμμίστηκαν. Τότε, με μια σειρά από ξόρκια που είχε υφάνει πολύ
προσεκτικά ο Maeronian, ολόκληρη η Na'erk σκοτείνιασε. Στην αρχή κανείς δεν
κατάλαβε τι έγινε. Φήμες λένε ότι ο Maenorian είχε δημιουργήσει μια πελώρια
τρύπα στο χωροχρόνο, και σύντομα οι μάγοι του Xe'Farom άρχισαν να αξιοποιούν
αυτή την αλλαγή. Τα ξόρκια τους είχαν ενισχυθεί ακόμα περισσότερο: μπορούσαν
να τηλεμεταφέρονται τεράστιες αποστάσεις σε λίγα δευτερόλεπτα, να γυρνούν πίσω
στο χρόνο, καθώς και να διατηρούν περιοχές ολόκληρες επιλεκτικά ανεπιρρέαστες
από το πέρασμά του.



Εκείνη τη στιγμή ο Yerasthu ανέλαβε δράση. H Sumril από την Utopia που
μπορούσε να κατανοήσει σε βάθος τη μαγεία του Veth, τον είχε προειδόποιήσει
πως ήταν πολύ πιθανό να συμβεί κάτι τέτοιο, και μόλις ο Παρατηρητής κατάλαβε
ότι απειλείται η ισσοροπία του Σύμπαντος, παρενέβη άμεσα, καθώς αιχμαλώτισε
και φυλάκισε τον Maenorian. Γρήγορα είδε όμως πως έτσι το πρόβλημα απλώς
μεγάλωσε: οι πιστοί του άρχισαν να πειραματίζονται μόνοι τους στην
ενδυναμωμένη μαγεία με πολύ επικίνδυνα αποτελέσματα, ενώ κόντευε να ξεσπάσει
εμφύλιος για την αρχηγία της Xe'Farom, ένας εμφύλιος ο οποίος θα σήμαινε
ανυπολόγιστες επιπτώσεις σε όλη τη Na'erk. Τότε, ο Yerasthu είδε ότι
αντιμετώπιζε λάθος το πρόβλημα. Ο Maeronian ήταν αναπόσπαστο κομμάτι της
μαγείας, και όσο και αν δεν του άρεσε, η ύπαρξη του ήταν απαραίτητος
παράγοντας για τη σταθεροποίηση της κατάστασης.



Έτσι, αποφάσισε να κάνει μια πρόταση στον αιχμάλωτο Vethian. Αν επέλεγε να
μοιραστεί με τη Sumril τις μαγικές του δυνάμεις, θα τον απελευθέρωνε και θα
του έδινε τη δυνατότητα να ενταχθεί στο πάνθεο, αγνοώντας το ότι ήταν Vethian
και τις προηγούμενες παρανομίες του. Έθεσε όμως σαν επιπλέον όρο το ότι η
χρήση αυτού του είδους μαγείας θα περιοριζόταν αισθητά, και ότι από κοινού με
τη Sumril θα έπρεπε να περιορίζουν όσους έκαναν κατάχρηση, με αφετηρία την
Xe'Farom.



Ο Maeronian δέχτηκε, και πλέον μαζί με την Sumril είναι υπεύθυνοι να
διαχειρίζονται και να ελέγχουν όλη τη μαγεία, τους χρήστες της και την
ακτινοβολία του Veth, καθώς και τυχόν απρόβλεπτα συμβάντα. Σαν όρο για να
συμφωνήσει, ο Maeronian έθεσε το ότι ο Yerasthu δεν θα τιμωρούσε τη Xe'Farom
και τους κάτοικούς της αν περιόριζαν τα μαγικά τους αποτελέσματα στα αρχικά
δεδομένα, και έτσι και έγινε. Από τότε, η Sumril μπορούσε να ελέγχει πολύ
αποτελεσματικά κάθε φορά που γινόταν η οποιαδήποτε κατάχρηση και να την
περιορίζει, ενώ η Xe'Farom περιόρισε αισθητά την χρήση της μαγείας της, και οι
δύο θεοί έβαλαν ένα αόρατο μανδύα γύρω από την πόλη και τη Na'erk, που
φιλτράρει το τι ιδιότητες μπορεί να προσφέρει η εκπεμπόμενη μαγεία,
περιορίζοντας τη μαγεία που επιρρεάζει το χωροχρόνο.



Τέλος, ακόμα και σήμερα πολλοί σοφοί πιστεύουν πως στην επόμενη Ευθυγράμμιση ο
Maeronian έχει σχέδιο να παραβεί τη συμφωνία και να επαναλάβει τα μαγικά του
ξόρκια. Με την ιδιότητά του πλέον, ως βασικός θεός της μαγείας, είναι πολύ
πιθανόν η νέα αυτή απόπειρα να φέρει ενδυναμωμένο αποτέλεσμα σε σχέση με την
προηγούμενη φορά, κάτι που μπορεί να σημαίνει από το να χαθεί κάθε έλεγχος στη
μαγεία και να τη χρησιμοποιεί ο καθένας κατά βούληση χωρίς κανένα όριο με ότι
αυτό συνεπάγεται, μέχρι τη δημιουργία τεράστιων εκρήξεων, αλμάτων στο χρόνο,
παραμορφώσεων στη γη και βέβαιη καταστροφή.

