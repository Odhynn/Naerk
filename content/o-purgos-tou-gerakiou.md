---
title: "O πύργος του Γερακιού"
date: 2017-01-24
author: sfakias
---

Το νησί του Rondorvick ορίζει το τέλος της Άγριας Θάλασσας και την αρχή της
Θάλασσας της Ομίχλης. Πολλοί πιστεύουν ότι θέτει ταυτόχρονα άλλο ένα όριο,
μεταξύ πολιτισμού και φύσης. Τα κύματα εδώ σκάνε άγρια, λαξεύοντας περίεργα
σχήματα στους απόκρυμνους βράχους. Αυτό το αρκετά αφιλόξενο νησί, ωστόσο, για
κάποιο ανεξήγητο λόγο αποτελεί ένα από τους πιο συχνούς προορισμούς για
πολλούς ταξιδιώτες, δρυίδες και ερημίτες.



Το γυμνό βραχώδες έδαφος επικράτεί σε όλο το νησί. Στα νότια υπάρχει ένα μικρό
δάσος, που αποτελείται από χαμηλά δέντρα και θάμνους, καθώς οι συχνοί  άνεμοι,
κυκλώνες και ανεμοστρόβιλοι έχουν την τάση να παίρνουν μαζί τους οτιδήποτε
προσπαθεί να ξεμυτήσει μόνο του. Τα ζώα είναι λίγα, και όλες οι προσπάθειες να
κατοικηθεί το μέρος έχουν οδηγήσει μόνο σε ένα απάνεμο λιμάνι, γεμάτο φώκιες,
το οποίο βρίσκεται στη σκιά του πύργου του γερακιού. Εξαίρεση αποτελούν τα
άπειρα σμήνη από πουλιά, καθώς και τα περίφημα και εφυή Γεράκια του Rondor,
που έχουν άνοιγμα φτερών σαράντα πόδια και γκριζωπό χρώμα.



Όσοι κάθονται σε αυτό το μέρος για παραπάνω από ένα μήνα, αρχίζουν να αποκτούν
ένα ιδιαίτερο είδος σεβασμού γι'αυτόν. Η άγρια όψη του μέρους προσελκύει
πολλούς δρυίδες, οι οποίοι προσπαθούν να αντιληφθούν τις ικανότητές τους και
να δαμάσουν τα στοιχεία της φύσης. Μερικοί ταξιδιώτες επιλέγουν αυτό το μέρος
για να βρουν τη μοναξιά, ενώ ο μοναδικός οικισμός του νησιού στα νότια, το
Windreach, αποτελείται από φυγάδες, μοναχούς, περιπλανητές, εξόριστους, ακόμα
και λιγοστούς φυγάδες από την γεμάτη δαίμονες Olgizmar.



Ο ίδιος ο πύργος αποτελεί ένα μοναδικό ορόσημο. Ο λείος κατάμαυρος γρανίτης
που ξεπροβάλλει από τις απότομες βορινές ακτές καταλήγει σε μια τεράστια
κορφή, γεμάτη τρύπες και κουφάλες, που μπαινοβγαίνουν γεράκια, άλμπατρος και
άλλα θαλασσοπούλια. Πολλοί μύθοι λένε πως ο πύργος του γερακιού είναι το μόνο
μέρος που επέλεξε ο B'tolen για να εγκατασταθεί, και ακόμα κια αυτό για λίγο.
Οι άνεμοι εδώ μοιάζουν να μην σταματάνε ποτέ, σκαλίζοντας περίεργα σχήματα
στην πέτρα, και φήμες λένε πως το Πέταγμα του Γερακιού έφερε εδώ όλα αυτά τα
σμήνη από πουλιά.



Αρκετά συχνά, στον πύργο του γερακιού γίνονται μαζώξεις δρυίδων, γνωστές και
ως Σμήνη Καταιγίδας. Δικαίωμα συμμετοχής σε ένα Σμήνος έχουν όσοι δρυίδες
έχουν καταφέρει να έρθουν στο νησί χωρίς καράβι ή άλλο πλεούμενο και έχουν
ζήσει ένα χρόνο στο νησί,  καθώς και ο αρχηγός από τα Γεράκια του Rondor, που
μπορεί και επικοινωνεί στη γλώσσα της φύσης. Τα Σμήνη αποφασίζουν για
σημαντικά ζητήματα που έχουν να κάνουν με τη φύση και την εμπόδιση της
επέκτασης του πολιτισμού. Οι δρυίδες στο νησί έχουν απόλυτη εξουσία, και συχνά
οι νεαροί έρχονται εδώ για να μαθητεύσουν κάτω από κάποιον γηραιό μέντορα. Το
Σμήνος ηγείται από τον Καλεστή, ο οποίος αποφασίζει πότε θα γίνονται οι
μαζώξεις του.  

Μέχρι πρόσφατα, Καλεστής του Σμήνους ήταν ο Raefibb, ο οποίος αποφάσισε να
καθαιρεθεί και έφυγε μόνιμα από το νησί. Η θέση πλέον είναι κενή, και οι
μαζώξεις γίνονται πιο αραιά σε σχέση με παλιά. Παρόλο που υπάρχουν αρκετές
υποψηφιότητες, η πλειοψηφία πιστεύει πως καλύτερα να περιμένουν έναν ιδανικό
υποψήφιο, παρά να βγάλουν κάποιον που δεν θα μπορεί να καλύπτει όλες τις
απαιτήσεις.

