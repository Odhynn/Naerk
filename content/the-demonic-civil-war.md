---
date: 2016-12-11
author: sfakias
---
# The Demonic Civil War

Οι άρχοντες των δαιμόνων, δεν ήταν πάντα τρείς. Όταν δραπέτευσαν από την
εξουσία του Yerastu, ήταν πολλοί που είχαν αντίστοιχη δύναμη με τους
επιζήσαντες σήμερα, ξεπερνώντας τους είκοσι. Ωστόσο, η συμμαχία και η
ισορροπία μεταξύ τους δεν έμελλε να κρατήσει πολύ.  


Η Άβυσσος δημιουργήθηκε από πέντε αρχιδαίμονες,  ωστόσο είχαν βοήθεια.
Βλέποντας την απόδρασή τους από την υπηρεσία του Yerastu, ο Amehan τους
προσέγγισε και πρόσφερε τη βοήθειά του. Προφανώς, το αντάλλαγμα ήταν μεγάλο:
μπόρεσε να βοηθήσει όσους στράφηκαν σε αυτόν να δημιουργήσουν την Άβυσσο, αλλά
έπρεπε να του ορκιστούν απόλυτη υποταγή: και αυτοί ονομάστηκαν Εκλεκτοί. Οι
υπόλοιποι αρχηγοί των δαιμόνων, όταν είδαν ότι τα αδέρφια τους έφτιαξαν μια
νέα διάσταση, δεν ασχολήθηκαν με τις λεπτομέρειες, και όντως η μάχη με τον
Sergonial τους κράτησε απασχολημένους για πολύ καιρό. Ο Amehan τους βοηθούσε
και αυτός στη μάχη, μιας και έβλεπε πως οι δαίμονες ήταν η καλύτερη ελπίδα του
για να δημιουργηθεί αστάθεια στη Na'erk και την Styx.  

Τα δεδομένα όμως άλλαξαν μόλις τέλειωσε η Αιώνια Σφαγή. O Amehan είχε πλέον
και άλλα μέρη να στραφεί για να ενδυναμώσει την ατζέντα του: Τον στρατό του
Sergonial, μεμονωμένους πολέμαρχους όπως τον Karadosh, ακόμα και τον Yast, που
είχε αρχίσει να τον προσεγγίζει, και σταδιακά η επιρροή του μεγάλωνε, ενώ
διάφοροι Vethians και άλλα εξώκοσμα όντα άρχισαν να τον υπηρετούν στα Τάρταρα.
Πλέον δεν ήταν αναγκασμένος να βασίζεται στους δαίμονες, και άρχισε να τους
υποτιμάει και να λιγοστεύει τη βοήθεια που τους έδινε. Οι δαίμονες,
ταυτόχρονα, διαπίστωσαν πως οι πέντε υποτακτικοί του ήταν ιδιαίτερα
συντηρητικοί και δεν έπερναν πρωτοβουλίες, μιας και υπάκουαν στον Amehan.
Έτσι, οι δεκατρείς δαίμονες που είχαν επιβιώσει από την Αιώνια Σφαγή,
συνωμότησαν και επιτέθηκαν στους Εκλεκτούς.  

Το αποτέλεσμα ήταν ένας δεύτερος κύκλος αιματοχυσίας, που έγινε γνωστός ως
Demonic Civil War. Οι απώλειες ήταν τεράστιες και από τις δύο πλευρές, και
πολλοί σοφοί υποστηρίζουν πως η μάχη αυτή άλλαξε ολόκληρη την Άβυσσο, και αν
συνεχιζόταν οι δαίμονες θα πέθαιναν όλοι μεταξύ τους. Γιατί παρόλο που οι
Συνωμότες ήταν αριθμητικά περισσότεροι, οι Εκλεκτοί ήταν πολύ πιο δυνατοί και
είχαν και τη βοήθεια του Amehan, ενώ πολλοί υποτακτικοί τους φοβήθηκαν να τους
προδώσουν. Κάποιοι λένε πως ο μόνος που είδε την καταστροφή να έρχεται ήταν η
Xeurim: Αλλά ακόμα και αυτή, εξαιτίας της φύσης της, περίμενε να σφαγιαστούν
μεταξύ τους οι ισχυρότεροι δαίμονες, προτού πάρει την πρωτοβουλία να τους
σταματήσει, ωστε να εξασφαλίσει ότι θα κατέχει μια από τις σημαντικότερες
θέσεις στην νέα ιεραρχία που διαμορφωνόταν.  

Κάποιοι Συνωμότες επέλεξαν συνειδητά να το σκάσουν, ώστε να γλιτώσουν, και δύο
από αυτούς εκτελέστηκαν από τους Εκλεκτούς. Από τους πέντε Εκλεκτούς έζησαν
τελικά μόνο δύο: o Disiklek και ο Skauralame. Ο δεύτερος αυτοεξορίστηκε και
απαρνήθηκε όλη την εξουσία που κάτεχε, και ο πρώτος, που ήταν ο πιο
συνεσταλμένος, με την παρέμβαση της Xeurim, σταμάτησε την μάχη με τον Otynhash
και οι τρεις τους ανέλαβαν να επανοικοδομήσουν την Άβυσσο. Συνειδητά επέλεξαν
να μην γίνει κανείς από τους τρεις ανώτερος των άλλων δύο, για να αποφύγουν
μελλοντικές αιματοχυσίες, και παρά τις περιστασιακές συγκρούσεις, σε μεγάλο
βαθμό τα κατάφεραν. Ο Disiklek διατήρησε μια μικρή επαφή με τον Amehan, αλλά
πλέον ο δεύτερος δεν του ασκεί εξουσία. Από τους Συνωμότες, εκτός από τους δύο
άρχοντες, έχουν επιβιώσει άλλοι δύο: η Kersil και ο Sintagast, που είναι
χαμένοι στις άκρες τις κόλασης, μαζί με τον Skauralame.

