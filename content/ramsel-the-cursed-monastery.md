---
title: "Ramsel, The Cursed Monastery"
date: 2016-10-11
author: sfakias
---

Ανάμεσα στους λίγους ναούς του Yerastu στην Oromil αν όχι ο μόνος, ήταν το
μοναστήρι του Ramsel, που χτίστηκε τα αρχαία χρόνια και επί αιώνες φυλούσε τα
βόρεια σύνορα των απέραντων κοιλάδων. Ο ναός επανδρώθηκε με αρκετές ντουζίνες
ιερείς και πολεμιστές, ενώ εφοδιαζόταν σε μόνιμη βάση με τρόφιμα και
πολεμοφόδια για να αντέχει μακροχρόνιες πολιορκίες. Ένα από τα τέσσερα
δακτυλίδια του Rod of Stone and Steel μάλιστα δόθηκε προς φύλαξη στο ναό αυτό
τα αρχαία χρόνια.

Με τον καιρό, ωστόσο, το μέρος που χτίστηκε ο ναός, δίπλα στα Watchers,
αποδείκτηκε αρκετά ακατάλληλο.  Οι περισσότερες συμπλοκές και επιθέσεις στην
Oromil γίνονταν στο νότο και όχι στο βορρά, ενώ η συνθήκη με την Imtaria
προστάτευε την περιοχή από επιθέσεις νομάδων, ορκ η άλλων άγριων φυλών.
Ταυτόχρονα, οι μισθοφόροι των Gheren Steed στα δυτικά αναλάμβαναν τον κύριο
ρόλο του να αντιμετωπίζουν εχθρικές επιθέσεις.

Ακόμα περισσότερο, οι ίδιοι οι ιερείς που έμεναν εκεί αδιαφορούσαν για τις
μάχες στο νότο, και πίστευαν ότι η τοποθεσία του μοναστηριού είναι η πλέον
κατάλληλη. Σιγά σιγά απομονώθηκαν από το λαό των κοιλάδων και η χρησιμότητα
και η προσφορά τους άρχισε να περιορίζεται. Ακόμα χειρότερα, οι περισσότεροι
ήταν τόσο φανατισμένοι, που μόνο δύο μπόρεσαν να καταδικάσουν αυτόν τον
απομωνοτισμό και να φύγουν: O Eberk και η Scarlet.

Δεν πέρασε πολύς καιρός, όταν η καταστροφή χτύπησε το μέρος. Ο Yerastu
σταδιακά σταμάτησε να ακούει τους πιστούς του εκεί και να τους δίνει ξόρκια,
ενώ οι ίδιοι αρκούνταν στο να ανοίγουν τις πύλες σε όποιον ερχόταν για
προστασία, με το αντίστοιχο αντίτιμο. Σύντομα ένας άλλος θεός άρχισε να
ανταποκρίνεται στο κάλεσμά τους, και δεν ήταν άλλος από τον Voolthow.
Βλέποντάς το αυτό, ο Yerastu τους καταράστηκε να μείνουν εγκλωβισμένοι στο
ναό, αλλά ο Voolthow προσφέρθηκε να τους απαλύνει από την κατάρα. Εν τέλει, το
τίμημα ήταν να γίνουν όλοι στοιχειά, απέθαντοι στην υπηρεσία του, και το μέρος
μολύνθηκε από την επιρροή του Voolthow.

Εν τέλει, το μέρος επανακαταλύφθηκε και αποκαταστάθηκε το φθινόπωρο του 4777,
με πρωτοβουλία του Eberk και του Band of Blood and Brimstone. O Eberk μπόρεσε
να μαζέψει πολλούς πιστούς του Yerastu, του Sigard και του Laerion στο ναό,
και σύντομα δημιούργησε τάγμα επιφορτισμένο με την προστασία της βόρειας
Oromil αρχικά, και μετέπειτα επεκτάθηκαν. Το τάγμα ονομάστηκε Ironglance.
Ωστόσο, το δακτυλίδι, δεν έμελλε να μείνει για πολύ εκεί...

