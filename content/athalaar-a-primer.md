---
date: 2017-01-12
author: odysseas
---
# Athalaar - a Primer

H ιδιότροπη αυτή ήπειρος έγινε πρώτα γνωστή στα ομιχλώδη βάθη του χρόνου, την
εποχή που οι elves πρώτα περπάτησαν πάνω στη Naerk. Την ονόμασαν Athalaar, το
οποίο πιθανότατα μεταφράζεται ως "φεγγαροκαταιγίδα", αντλώντας έμπνευση ίσως
από τον άστατο καιρό και τις ψηλές παλίρροιες.  
Προϋπήρχε βέβαια ένα δρακωνικό όνομα για αυτές τις γαίες της ομίχλης, αλλά
δυστυχώς δεν διασώθηκε στις περιορισμένες πηγές της περιόδου και οι ελάχιστοι
δράκοι που το θυμούνται ακόμα σιωπούν.  

Η σχέση της Athalaar με το φεγγάρι ωστόσο, και συγκεκριμένα με τον μεγαλύτερο
δορυφόρο της Naerk γνωστό και ως Qusm ή Κοσμοδρόμιο, φέρεται να είναι πιο
στενή και μυστηριώδης, και οι elven mages of old ήταν αυτοί που βρήκαν τα μέσα
να την αξιοποιήσουν.  
Είναι μέχρι στιγμής άγνωστο πότε ακριβώς χτίστηκε το Eltirion ("πύργος των
άστρων") στα ψηλότερα βουνά στο κέντρο της ηπείρου, αλλά μια φιλότιμη υπόθεση
θα το τοποθετούσε στο -2000 με -1600. Το complex που στήθηκε εκεί από τους
elves συνδεόταν προβολικά με το Κοσμοδρόμιο με τέτοιο τρόπο ώστε να λειτουργεί
ως πύλη προς άλλους κόσμους.  

Όσο περνούσαν οι χιλιετίες, στη σκιά του Eltirion αναπτύχθηκε ο πολιτισμός του
Selanaar, που απαρτίζοταν από ένα πολυφυλετικό πολυταξικό σύστημα (elf, dwarf,
human, gnome races / noble, mage, warrior, merchant, artisan, sailor, farmer,
herder castes).  
Σε όλη τη πορεία, οι elves διατήρησαν έναν καθοδηγητικό ρόλο έως ότου έλαβε
χώρα μια φοβερή εσωτερική κρίση, κατά τον ύστερο 17ο αιώνα. Το τι ακριβώς
έγινε είναι δυστυχώς δύσκολο να εξακριβωθεί, καθώς ήδη ο πληθυσμός του
Selanaar ήταν χαρακτηριστικά απόμακρος και κρυψίνους προς τους έξω.  

Η πιο αξιόπιστη πληροφορία που καταγράφηκε από εμπόρους της Imtaria ήταν μια
τοπική φήμη που έλεγε ότι "τα elves φταίγαν". Το σταθερότερο σενάριο
υποδεικνύει κάποιου είδους δραματική εξέλιξη εντός ή εξ' αιτίας του Eltirion,
καθώς η κρίση έληξε με την επιβολή καραντίνας εναντίον του από τους dwarves.
Ούτως οι dwarves βρέθηκαν στο τιμόνι του βασιλείου του Selanaar (κατά την δική
τους φωνητική Selanahr) για τα επόμενα 1500 χρόνια ενώ οι elves σταδιακά
εξαφανίστηκαν.  

Στον απόηχο του Winter's War, στις αρχές της δεκαετίας του 3260, το έθνος του
Selanahr σταμάτησε άξαφνα να αλληλεπιδρά με τα Northern Lands. Οι θάλασσες
γύρω από την Athalaar είχαν αγριέψει και λυσσομανούσαν δίχως σταματημό. Όσοι
επιχείρησαν να πορευτούν πέρα από το νοτιοανατολικό αρχιπέλαγο του Alagon για
να δούνε τι συνέβη στην ενδοχώρα δε γύρισαν ποτέ, ενώ οι ίδιοι οι κάτοικοι του
αρχιπελάγους (που αποτελούνταν σε μεγάλο βαθμό από πρώην πειρατικά κρατίδια)
έλεγαν ψιθυριστά ιστορίες για σημεία και τέρατα. Η δεύτερη εσωτερική κρίση του
Selanahr πρέπει να ήταν η αποκάλυψη που το εξαφάνισε από τον πολιτισμικό χάρτη
και δημιούργησε το φαινόμενο των Harrowlands.  

Την καταστροφή ωστόσο φαίνεται να γλύτωσαν εν μέρει οι gnomes. Οχυρωμένοι στην
νοτιότερη χερσόνησο της Athalaar, επιβίωσαν για αιώνες περιτριγυρισμένοι από
στοιχειωμένες γαίες και απροσπέλαστες θάλασσες, δημιουργώντας το κράτος του
Kwarix και συνέχισαν να προοδεύουν έκτοτε, φορείς των τελευταίων μυστικών του
Selanaar. Σήμερα αποτελούν συνώνυμο της έρευνας στην clockwork τεχνολογία για
τους λίγους λόγιους ανά τον κόσμο που γνωρίζουν.  

Επιπλέον, αναπάντεχα ανθεκτικοί αποδείχτηκαν και οι βάρβαροι έποικοι των
ανατολικών ακτών. Κομμάτι της σποράς του Thimvert, αποκομμένοι από τον
υπόλοιπο κόσμο και μετά από αιώνες μάχης ενάντια σε στοιχειά, oni, ogres και
orc, έκαναν τη γη που πατούσαν πραγματικά δική τους και την ονόμασαν Bjåglant.  
Γύρω στο 4778 η αιώνια καταιγίδα που έπληττε τις ακτές της Athalahr έπαψε, και
με τις θάλασσες πλέον συνεργάσιμες, η ναυτιλιακή τεχνογνωσία των Bjåglanders
δεν έκανε καιρό να αναγεννηθει, εξαπολύοντας τους επιδρομείς τους στον κόσμο.  

Δώδεκα χρόνια μετά, το 4890, τα Sennarii clans, πρόσφυγες μιας καταστροφής σε
έναν άλλο μακρινό κόσμο, εμφανίστηκαν στην ομώνυμη πλέον περιοχή μέσω των
αρχαίων elven διαύλων, όπου εγκαθιδρύθηκαν και επεκτάθηκαν μετά από πολλών
χρόνων συγκρούσεις με τους Bjåglanders καθώς και τα πλάσματα που εκείνοι
πολεμούσαν ήδη 1200 χρόνια.  
Η κουλτούρα και η τεχνοτροπία αυτού του λαού θυμίζει αρκετά αυτή του Selanaar,
γεγονός από το οποίο μπορούν να προκύψουν πολλές ευφάνταστες θεωρίες, οι
οποίες περιπλέκονται από τις πρόσφατες αποστολές των Sennarii στα στοιχειωμένα
εδάφη της πρωτεύουσας γης του αρχαίου βασιλείου.  

[![](https://4.bp.blogspot.com/-8OAa9Uq2F9w/WHe0ZWPkqWI/AAAAAAAAA8Y/pPK8UsRr7gsefANDZZUmkrVmcsIRAD8JwCLcB/s320/Athalahr.jpg)](https://4.bp.blogspot.com/-8OAa9Uq2F9w/WHe0ZWPkqWI/AAAAAAAAA8Y/pPK8UsRr7gsefANDZZUmkrVmcsIRAD8JwCLcB/s1600/Athalahr.jpg)

