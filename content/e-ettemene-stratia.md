---
date: 2016-10-16
author: sfakias
---
# Η ηττημένη στρατιά

H Kambah αποτελούσε από τα πιο παλιά χρόνια μια από τις πιο βίαιες και
επικίνδυνες χώρες σε ολόκληρη τη Na'erk. Πολλές φυλές ορκ, νομαδικών και μη.
κατοικούσαν στην περιοχή και οι μάχες μεταξύ τους ήταν αιματηρές. Σαν να μην
έφτανε αυτό, στο φρούριο της Άαρ το έτος 4703 άρχισαν να μαζικοποιούνται οι
Kenorex, ο διαβολικός στρατός του Sergonial. Ο ορκ Fasroh, o πρώτος Τύρρανος,
ξεκίνησε εκστρατεία για να καθυποτάξει τα ορκ και πολύ σύντομα μάχες ξέσπασαν
σε όλη τη χώρα. Αυτός ήταν πρώην στρατηγός του Oventhart όπου είχε αυτονομηθεί
από το στράτευμα και διεκδικούσε ζωτικό χώρο από αυτό.



Μέχρι εκείνη τη στιγμή, η Kambah αποτελούσε μία δυτική περιφέρεια του
Oventhart, που ήταν σχετικά ήσυχη. Έκανε εξαγωγές σε μέταλλα, ορυκτά, ποιοτική
ξυλεία και γούνες και είχε καλές εμπορικές σχέσεις με τις τριγύρω περιοχές,
ακόμα και με την Imtaria. O Fasroh έσπασε κάθε συνθήκη και κάθε υποταγή στο
Oventhart και άρχισε να εξαπλώνεται. To Oventhart αρχικά, σοκαρισμένο,
αδυνατούσε να ξαναφέρει υπό τον έλεγχό του την Kambah και μόνο η στρατιωτική
δύναμη της Imtaria και του αυτοκράτορα Ilarein μπόρεσε να τον σταματήσει. Τότε
λέγεται ότι ξεκίνησε η θρυλική αντιζηλία μεταξύ των δύο χωρών, η οποία έμελε
να κρατήσει πολλές δεκαετίες.



Το έτος 4756 εμφανίστηκε ο Karahath, ο εγγονός του Fasroh, που τον σκότωσε και
πήρε την εξουσία. Μπόρεσε, κάτω από το όνομά του, όχι μόνο να ενοποιήσει τους
Kenorex και τις φυλές των ορκ, αλλά ταυτόχρονα σταμάτησε της εξεγέρσεις που
υποκινούνταν από διάφορα ξωτικά και μέλη των Berenfaer. Ακόμα περισσότερο,
μάζεψε γίγαντες και γκόμπλιν από τα βουνά Hoen και επιτέθηκε στο νότο, με μια
φιλόδοξη και υπεράριθμη στρατιά. Η στρατιά αυτή, εκτός από τον ίδιο, είχε
πέντε ακόμα αρχηγούς: Τον Petch-Κro-Bor και τον Arzilok τον βασανιστή, τους
ισχυρότερους αρχηγούς των ορκ φυλων, την Gorbla από τα γκόμπλιν του χιονιού,
τον Hober Korra, ένα αιμοδιψή τρολλ με τρία χέρια, και τον Thogodram
Tronertefk, βασιλιά του Βουνού των Κεραυνών και πατέρα του Skalindrosh και του
Golstrein.



Η στρατιά αυτή πέρασε από τις ανατολικές περιοχές νότια, λεηλατώντας και
κατακτώντας τες. Λαχταρώντας τα πλούτη των εύφορων χωρών, έφτασε στο Paraselt,
και άρχισε να το χρησιμοποιεί για ορμητήριο επιθέσεων στους Πράσινους Λόφους.
Τότε, ο αυτοκράτορας της Imtaria, Rokfilar ο τρίτος, ανακάλεσε όλες τις
άδειες, στρατολόγησε όλους του τους υποτακτικούς και έστειλε ένα πελώριο
στρατό για να υπερασπιστεί τους Πράσινους Λόφους. Έπειτα από δύο κολοσσιαίων
διαστάσεων μάχες, οι εισβολείς αποκρούστηκαν και αποσύρθηκαν στο Paraselt,
όπου εκεί κανείς δεν τόλμησε να τους κυνηγήσει.



Από τότε, τα διόλου ευκαταφρόνητα απομεινάρια αυτής της επίθεσης ονομάστηκαν η
ηττημένη στρατιά. Κάποιοι από τους επιζήσαντες, όπως o Arzilok και ο Hober
Korra εξακολουθούν να οργανώνουν επιδρομές στους Πράσινους Λόφους. Στην
πραγματικότητα, κανείς δεν ξέρει το ακριβές μέγεθος της ηττημένης στρατιάς,
ούτε και το τι πλάσματα την έχουν ενισχύσει από το Paraselt. Το μόνο σίγουρο
είναι πως μια φλόγα βράζει στα ηφαίστεια της οροσειράς, που αργά ή γρήγορα θα
ξεχυθεί στα δυτικά.

