---
date: 2016-10-09
author: sfakias
---
# Gods of Na'erk: Sigard, the peaceful judge

Όταν ο εξισορροπιστής δημιούργησε την Nahema και τον Amehan για να
παρεμβαίνουν στο material plane, ήταν σίγουρος πως είχε εξασφαλίσει την
εκπροσώπηση όλων. To material plane εξελισσόταν διαρκώς, όμως, και σύντομα
διαπίστωσε πως η ισσοροπία ήταν μια πολύ λεπτή έννοια. Αν και αρχικά ήταν
σίγουρος πως κανείς primordial δεν θα ήταν αρκετά ξεροκέφαλος ώστε να τα βάλει
μαζί του, γρήγορα άλλαξε γνώμη. Όχι μόνο κάποιοι primordials μπορούσαν και
σκέφτονταν να το κάνουν, αφού η καταστροφή του δεν θα έφερνε αυτόματα τέλος
στο material plane, αλλά μερικοί, όπως ο Fyrlean και ίσως ο Yast, είχαν τη
δύναμη να το κάνουν.

Τη λύση σε αυτό το πρόβλημα, έστω και προσωρινά, έφερε με τη δημιουργία του
Sigard. Ο Sigard ως οντότητα απεχθανόταν τον πόλεμο και πίστευε ολόψυχα στην
επικράτηση της ειρήνης. Απέναντι σε κάθε είδους βία, πίστευε πως μπορεί να
σταματήσει η αιματοχυσία μεταξύ των διάφορων θεών και θνητών. Για να το
καταφέρει, ήταν από τους πρώτους που ίδρυσε τις έννοιες των συνθηκών και
συμβολαίων, καθώς και της δίκης. Λέγεται μάλιστα πως ήταν ανάμεσα σε όσους
παραβρέθηκαν στην Unnamed Judgement.

Ο Sigard μπόρεσε να περιορίσει σημαντικά τις εχθροπραξίες στη Na'erk. Κάποιοι
λένε πως αυτός έβαλε την ιδέα για το Dragonpact στον Nentha, ενώ άλλοι πως οι
πιστοί του έπαιξαν κρίσιμο ρόλο στην επικράτηση της συνθήκης ειρήνης της
Imtaria. Ο Sigurd βρήκε σύμμαχους στα πρόσωπα του Laerion και του Yerasthu,
και συνεργάστηκε μαζί τους σε διάφορες περιστάσεις. Τέλος, μαζί με τον πρώτο,
έφτιαξε μια νέα διάσταση, το Fortress of the Just, όπου καταλήγουν όλες οι
τίμιες και δίκαιες ψυχές που υπερασπίστηκαν αυτά τα ιδανικά στη ζωή τους. Και
οι δύο θεοί δεν έμειναν με σταυρωμένα τα χέρια: Πολύ γρήγορα ο στρατός τους
από εξώκοσμους μεγάλωσε, και ονομάστηκαν the valor guard.  
Πολλοί πιστεύουν ότι η ύπαρξη του Sigard είναι από τους λόγους που ο
εξισορροπιστής δεν ασχολείται πλέον με τη Na'erk. Βέβαια, κανείς δεν ξέρει αν
αρκείται στη δουλειά που κάνουν οι τρεις πιστοί του ή αν φοβάται για την
ακεραιότητά του αν εμφανιστεί.

