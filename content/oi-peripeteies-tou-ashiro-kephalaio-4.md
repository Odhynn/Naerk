---
date: 2016-09-19
author: kyriakos
---
# Οι περιπέτειες του Ashiro, Κεφαλαιο 4

Η Επίθεση στο Nador  


Ο πρώτος στόχος της στρατιάς του Oventhart, δεν ήταν δυσκολη επιλογή. Το
Nador, μία κωμόπολη που άνηκε στην περιφέρεια του Nothart, βρισκόταν σε
στρατηγικό σημείο, για το περασμά των στρατιωτών από το ένα βασίλειο στο άλλο,
όπως επίσης φιλοξενούσε έναν από τους πιο εμπορικούς δρόμους του Nothart. Οι
αμυντικές δυνάμεις που βρίσκονταν εκεί ήταν αναντίστοιχα μεγάλες σε σχέση με
τον πληθυσμό του, αλλά δεν θα πρόβαλλαν μεγάλη αντίσταση ενάντια στον στρατό
που όδευε προς το μέρος τους.

"Το σχέδιο για την εισβολή είναι απλό, μια επίλεκτη ομάδα θα μπει κρυφά από το
δυτικό ή βόρειο μέρος της πόλης για να τα βάλει με τους τοξότες και να ανοίξει
τις νότιες πύλες, οσο ο κεντρικός στρατός θα μάχεται έξω από αυτές, την ίδια
ώρα που το στράτευμά μας θα μάχεται στις ανατολικές πύλες. Μην ξεχνάτε ότι
σκοπός μας είναι να βγούμε από τη μάχη με το δυνατόν λιγότερες απώλειες."
είπε, η Nelma, καθώς σήκωσε τα χέρια της και έδειξε τον Nilsar και ακόμα έναν
πολεμιστή. "Εσείς θέλω να πάρετε μέρος στην επίλεκτη ομάδα, αφού γνωρίζω πώς
είστε καλύτεροι στον αιφνιδιασμό."

Η μάχη άρχισε το ίδιο απόγευμα. Οι αντίπαλοι ήταν περίπου αυτό που αναμενόταν
να είναι, εκτός ίσως, από τον αυξημένο αριθμό των μάγων. Η επίθεση, στην
ανατολική πύλη, όπου πάλευε το στράτευμα της Melinor, άρχισε με αμέτρητα βέλη
να πέφτουν και από τις δύο πλευρές, καθώς και τρεις μπάλες φωτιάς που
κατευθύνονταν στο στράτευμα της Melinor. Αυτές σταμάτησαν άμεσα από ένα
παγωμένο τείχος του Ashiro. Λίγα δευτερόλεπτα μετά η Nelma φωνάζει μια δική
της μπάλα από φωτιά και καίει τον ένα μάγο, την ίδια ώρα που ένα βέλος πέτυχε
τον δεύτερο από τους πέντε αναγνωρισμένους μάγους ανάμεσα στα μάτια και ο
Ashiro γνώριζε πως από τέτοια απόσταση, ο μόνος που θα μπορούσε να πετύχει με
τόση δύναμη και ακρίβεια, ήταν ο αδερφός του. Μόλις έφτασαν κοντά τα δύο
στρατεύματα ο Ashiro άρχισε να χτυπάει με την ίδια μανία που είχε και την
τελευταία φορά, ρίχνοντας νεκρούς τον έναν εχθρό μετά τον άλλο. Μόλις βάραγε
κάποιον μέσα στον όχλο έβρισκε τον επόμενό του στόχο μέχρι που είδε κάποιον
που έτρεμε και δεν προσπαθούσε να το κρύψει. Τον πλησίασε και με μια επιδέξια
κίνηση τον αφόπλισε. Γύρισε την πλάτη ψάχνοντας νέο στόχο και είδε έναν
εχθρικό ιερέα να κάνει θεραπευτικά ξόρκια, καθώς άκουσε τον Elsar να του
φωνάζει. Γύρισε το κεφάλι και είδε τον Elsar να κοπανάει αυτόν που μόλις του
είχε χαρίσει τη ζωή. Κρατούσε ένα μικρό μαχαιράκι και στόχευε την πλάτη του
Ashiro.

Ξαναγύρισε το κεφάλι του προς τον ιερέα. Το σπαθί του κοκκίνησε για άλλη μια
φορά και όσοι εχθρικοί στρατιώτες προσπάθησαν να μπουν στο δρόμο του δεν είχαν
ελπίδα. Ο ιερέας πέθανε και μετά μερικοί άλλοι που ήταν κοντά του. Εκείνη τη
στιγμή κατάλαβε πως ήταν μόνος ανάμεσα στις τελευταίες εχθρικές γραμμές, αλλά
γνώριζε πως οι συμμάχοι του θα τον φτάσουν σύντομα, αρκεί να έκανε τα πάντα
για λίγα μόνο λεπτά για να σκοτώσει όσο δυνατόν περισσότερους εχθρούς και να
επιβιώσει. Το σπαθί του κοκκίνισε ακόμα εντονότερα και αυτό που ακολούθησε
ήταν σφαγή. Λίγη ώρα μετά οι εχθροί πέταξαν τα όπλα τους και παραδόθηκαν.

Μερικοί στρατιώτες άρχισαν να σφάζουν τους άοπλους εχθρούς. Τότε ο Ashiro και
ο Elsar τους φώναξαν να σταματησουν. Όταν είδε το παράδειγμά τους η Nelma
άρχισε να λεέι το ίδιο. Οι στρατιώτες σιγά σιγά σταμάτησαν, αν και οι
περισσότεροι φάνηκαν δυσαρεστημένοι με αυτην την επιλογη και άρχισαν να
παραπονιούνται.

Ο Nilsar ξεπρόβαλλε εκείνη τη στιγμή και φώναξε πανικοβλημένος από μακριά πως
μέσα στο Nador γίνεται σφαγή. Και όντως με μια καλύτερη ματιά μπορούσε κανείς
να δεί το Nador να καίγεται. Έμοιαζε τόσο πολύ με το Melario την ώρα που
έκενώνονταν. Ο Ashiro τα έχασε εντελός. Δεν μπορούσε να φανταστεί πως ήταν
υπεύθυνος, έστω και έμμεσα για κάτι τέτοιο.

Την επόμενη μέρα ο τσακωμός του Elsar, της Nelma και του Ashiro με τον γενικό
στρατηγό ήταν μεγάλος, πράγμα που κατέληξε στον Ashiro να απειλεί πως θα
αποχωρήσει από τον στρατό αν δεν σταματήσουν οι σφαγές από μέρος του στρατού.
"Είσαι σπουδαίος πολεμιστής", είπε ο στρατηγός στον Ashiro, "αλλά ο πόλεμος θα
συνεχίσει με η χωρίς εσένα". Μετά γύρισε στη Nelma και είπε, "το στράτευμα της
Melinor και εσύ, ως αρχηγός του, θα συνεχίσει, αυτό έχει συμφωνηθεί και δεν
έχεις επιλογή ως προς το ζήτημα."

Η Nelma παρέμεινε σιωπηλή, καθώς κοίταγε γεμάτη νεύρα τον γενικό στρατηγό.
Εκείνο το βράδυ ο Ashiro έφυγε χωρίς να ειδοποιήσει κανέναν από το οχυρό που
κάποτε στεγάζονταν το Nador.



