---
date: 2019-02-17
author: sfakias
---
# Swords of Balaruna

Ήδη από τα πρώτα χρόνια της ίδρυσης του Hithlwin, στο 4363, η γερουσία των
Hithlen ήταν το ανώτερο όργανο της χώρας. Αυτή ήταν ταυτόχρονα και ο μόνος
παράγοντας που μπορούσε να εγγυηθεί την ευημερία και τη σταθερότητα της, σε
μια περίοδο που οι διάφορες περιφέρειες ήθελαν μεγαλύτερο μερίδιο στην άσκηση
της εξουσίας. Για την προστασία τους, ίδρυσαν ένα ειδικό μοναστήρι, γνωστό και
ως Balaruna Fortress, στο οποίο άρχισαν να εκπαιδεύονται σκληρά από μωρά μια
ειδική μονάδα πολεμιστών, τα σπαθιά του Balaruna.



Αυτή είναι μια επίλεκτη μονάδα, που αριθμεί μονίμως εικοσιεπτά από τους
καλύτερους ξιφομάχους του μοναστηριού, με άλλους εικοσιεπτά εφεδρικούς που
εκπαιδεύονται για να πάρουν τη θέση των πρώτων αν χρειαστεί και για να
προστατεύουν τις οικογένειες των μελών της γερουσίας. Το να πει κανείς ότι τα
σπαθιά του Balaruna είναι οι καλύτεροι ξιφομάχοι και σωματοφύλακες, δεν είναι
αρκετό για να περιγράψει το εύρος και το βάθος της εκπαίδευσης που έχουν
υποστεί. Υποστεί, γιατί τα μωρά που πηγαίνουν ετησίως στο ναό είναι
πολλαπλάσια από τους εικοσιεπτά τελικούς επιλαχόντες και τους εικοσιεπτά
εφεδρικούς.



Πολλές μητέρες δίνουν μωρά στο ναό, κυρίως από ανεπιθύμητες εγγυμοσύνες: Και η
πράξη τους αυτή θεωρείται ιερή στα μάτια της Sumril, της θεάς των Hithlen. Τα
παιδιά μαθαίνουν να ζουν με λίγο φαί, να επιβιώνουν στη φύση, να είναι μονίμως
σε επιφυλακή, και να μην αναπτύσσουν φιλικά συναισθήματα για κανένα ζωντανό
πλάσμα. Και κάθε δύο χρόνια, γίνεται μια ιερή τελετη, τη μέρα του Θερινού
Ηλιοστάσιου, γνωστή και ως Crossed Blades: Εκεί, τα εικοσιεπτά Σπαθιά πρέπει
να νικήσουν όλους τους υπόλοιπους τελειόφοιτους ξιφομάχους του μοναστηριού, σε
μάχη μέχρι θανάτου. Και εκεί συχνά πολλοί δειλιάζουν και σπάνε: η τύχη αυτών
είναι να γίνονται κοινοί λοχίες στο στρατό του Hithlwin, που συχνά πεθαίνουν
ηρωικά στην πρώτη τους μάχη για να αποκαταστήσουν τη χαμένη τους τιμή: Αυτοί
γίνονται γνωστοί ως Masherma, the Rusted Swords, και θεωρούνται σεβαστά
πρόσωπα μέχρι το θάνατό τους.



Στα ιστορικά των Hithlen, τα κατορθώματα όλων των 54 ανά περίοδο απόφοιτων του
μοναστηριού αναγράφονται αναλυτικά. Οι πράξεις τους τους κατατάσσουν στους
καλύτερους πολεμιστές ολόκληρου του Hithlwin: Κάποιοι απέτρεψαν μόνοι τους
ολόκληρα τάγματα από δολοφόνους, ενώ άλλοι έσφαξαν ορδές εχθρών σε μάχες,
ακόμα και Asura δολοφόνους και στρατηγούς. Το χρονικό από τα έπη τους αποτελεί
αναπόσπαστο κομμάτι του πολιτισμού των Hithlen, και λατρεύονται σαν ιερά
πρόσωπα από όλους τους κατοίκους, ανεξαρτήτως αξιώματος. Ο αρχηγός τους
θεωρείται ημίθεος, και ονομάζεται Salendra, ενώ κρατάει το Merevitra, ένα
σπαθί φτιαγμένο από ένα μέταλλο από την Utopia, η δημιουργία του οποίου
χάνεται βαθιά στο παρελθόν.

