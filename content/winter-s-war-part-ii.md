---
date: 2022-05-23
author: sfakias
---
# Winter's War: Part II

####  Forging the Grand Alliance

Τα νέα σύντομα έφτασαν σε όλες τις χώρες: Το Avatar της Fallfaunt ήταν πλέον στη Na'erk και πάγωνε και το τελευταίο ίχνος ζωής που έβρισκε στο διάβα του. Μόνο ένας τεράστιος στρατός θα μπορούσε να αντιμετωπίσει κάτι τέτοιο, και πάλι η νίκη θα ήταν απίθανη. Κάπως έτσι, το βάρος έπεσε πάνω στους πρωτοστάτες της πρώτης σύγκρουσης για να μαζέψουν όλες τις διαθέσιμες δυνάμεις και να τις οργανώσουν. Αυτοί ήδη είχαν γίνει γνωστοί ως Stormcrushers.  

Πρώτη στάση του Ashiro, της Serafina και της Angaerad ήταν η Κόλαση, έπειτα από πρόσκληση του ίδιου του Sergonial. Για τους δικούς του λόγους, που ήταν πολύ δύσκολο κανείς να μαντέψει, ο στρατηγός των διαβόλων αποφάσισε να στείλει βοήθεια στην υλική διάσταση. Ο Sergonial γνωριζε ότι μια μαζική είσοδος διαβόλων στην Υλική διασταση θα εκανε κάτι παραπάνω απο το να εκνευρισει συγκεκριμενα ατομα. Γι'αύτο, αντι να στείλει μια ολόκληρη στρατιά, επέλεξε να στείλει μια επιλεκτη δύναμη για να επιδείξει την δύναμη της Κόλασης στους Θνητούς υπο τις διαταγές ενός απο του πιο πιστούς του ακολούθους, του βαρόνου Sorgoth, Χεριού του Sergonial. Αυτή αποτελείτο από τέσσερις πελώριους σταχτείς διάβολους, γνωστούς και ως Pyragosh, 500 ερινύες τοξότες και μάγους και 50 κερασφόρους διάβολους, υπό την αρχηγία του Griannimzhiel.

Ο Yoll, χρησιμοποιώντας το ιερό σπαθί Valnir, πέρασε στο Evergrowing Forest κόβοντας μια αιθερική πύλη στον αέρα. Αφού πλανήθηκε εκεί, βρήκε στη ρίζα του Volrek τις περισσότερες από τις πράξεις, με την εξαίρεση του Drokasner και της Jalerk που πολεμούσαν στο Elemental ring. Έξαφνα, εμφανίστηκε το linnorm που είχε συναντήσει στο Ingotshield Hold, και ζητούσε εκδίκηση για το χαμένο του θησαυρό. Ο Yoll το νίκησε στη μάχη αλλά του χάρισε τη ζωή με αντάλλαγμα τη βοήθειά του όταν θα το χρειαζόταν. Έπειτα από ένα συμβούλιο που κράτησε αρκετές ώρες, συμφωνήθηκε μαζί με τον Ashiro να συμμετέχει μια δύναμη από το Evergrowing Forest στη μάχη, ενώ οι πράξεις έδωσαν στον Yoll την ευλογία τους. Μια μικρή ομάδα από πλάσματα του δάσους στάλθηκε στην υλική διάσταση, ενώ αποφασίστηκε αρχηγός να είναι ο Yoll και υπαρχηγοί ο Ashiro με τον Βασιλιά των Κορακιών, ένα μυστήριο πλάσμα με μαύρη πανοπλία.  

Έπειτα από ένα ταξίδι στο Nargythe, την τότε πρωτεύουσα των Drow στο μακρινό Gysara, η Seraphina συνάντησε την ύπουλη μητέρα της. Εκείνη προσπάθησε να την παγιδεύσει, και έτσι αυτή δέν είχε άλλη επιλογή παρά να διαφύγει στη Διάσταση της Φωτιάς. Εκεί βρήκε ένα πανίσχυρο efreeti, που αποδείχθηκε πως ήταν πρόγονος της. Αποφάσισε να τη βοηθήσει στη μάχη που έδινε, δίνοντάς της πολύτιμα μαγικά αντικείμενα.  

Μια μυστήρια πρόσκληση έφερε τους Stormcrushers στην Άβυσσο, σε ένα από τα πιο απομονωμένα κομμάτια της. Έμοιαζε με αρχαίο πεδίο μάχης. Εκεί συνάντησαν έναν αρχιδαίμονα, τον Συνομώτη στρατηγό Sintagast. Ένας αρχαίος, πελώριος πολεμιστής, σε σκουριασμένη πανοπλία, με μια κορύνη γδαρμένη από χιλιάδες νεκρούς εχθρούς. Λησμονημένος στην άκρη της Αβύσσου, και περιφρονημένος από τους δικούς του, ζήτησε την ευκαιρία για μια τελευταία ένδοξη μάχη, και η ευκαιρία αυτή του δόθηκε. Έτσι, σηκώθηκε από τον πέτρινό του θρόνο και ήρθε στην υλική διάσταση.  

Ο γιός του αυτοκράτορα, ο γενναίος ιππότης Valanir, ήταν ο de facto αρχηγός των δυνάμεων της Kultaria. Το Υψηλό Βασείλειο σπάνια έχει έρθει στο επιπεδο μαζικής συγκρουσης εκείνη την εποχή, όμως ήταν πολύ καλά προετοιμασμενο για τέτοιο ενδεχομενο. Η Kultaria παρέμενε η πιο ισχυρη στρατιωτικά δύναμη στη Na'erk, κυρίως λόγω της ανεπτυγμένης οικονομίας της και του ανθρώπινου δυναμικό της. Με τη βοήθεια της Angaerad, μπόρεσε να οργανώσει και να στρατολογήσει τους πολεμιστές του από όλες τις επαρχίες της αυτοκρατορίας, και ετοίμασε τέσσερις λεγεώνες πολεμιστές. Κάθε μία είχε 2500 πεζικάριους, 300 ιππείς, 500 βαλλιστριδοφόρους, 20 μάγους και 10 ιερείς. Επρόκειτο για έμπειρους και εκπαιδευμένους στρατιώτες, που είχαν όλοι στη διάθεσή τους όπλα και πανοπλίες από τους καλύτερους μαγοτεχνίτες της Kultaria, καθώς ο πλούτος της αυτοκρατορίας ήταν τεράστιος. Εκτός αυτόυ, υπήρχε η Ασημένια Φρουρά, οι σωματοφύλακες του ίδιου του Sajanu, 200 επίλεκτοι πολεμιστές, καθώς και 8000 επιστρατευμένοι πολίτες. Τη δύναμη ολοκλήρωναν 350 μάγοι της μαγικής ακαδημίας της Kultaria και γνώμοι μηχανικοί που χειρίζονταν 10 καταπέλτες και 20 βαλλίστρες με αλχημικά βλήματα φωτιάς.

H Angaerad εξασφάλισε βοήθεια από την Athalahr, έπειτα από αρκετές συζητήσεις με τις κάστες. Οι κάστες των νάνων έβλεπαν εχθρικά την πρότασή της, καθώς θα αποδυνάμωναν τη θέση τους και η Angaerad ήδη μιλούσε εξ ονόματός τους χωρίς να το θέλουν. Αποφάσισαν να στείλουν συνολικά είκοσι καράβια με 100 πολεμιστές το καθένα, από άτομα κυρίως ύποπτα για διάφορες βρωμοδουλειές υπό την αρχηγεία ενός έκπτωτου στρατηγού. Πολλοί από αυτούς θεωρούνταν κατάσκοποι, κλέφτες η λωποδύτες, όμως στην μάχη ήταν υπολογίσιμη δύναμη.  

Αντίστοιχα, ο Ashiro έφερε εννιά λόχους ξωτικών στρατό από το Oventhart. 800 βετεράνοι πολεμιστές, πεζικό, ιππείς και τοξότες. Για πρώτη φορά στρατολογήθηκαν και άνθρωποι ως κάτοικοι του Oventhart και άρχισαν να παίρνουν αξιώματα στο στρατό για να καλύψουν την απώλεια των ξωτικών. Τέλος στάλθηκαν καταναγκαστικά τρεις λόχοι ορκ από το Northart, για τους οποίους δεν ήλπιζε κανείς να γυρίσουν, μιας και η έχθρα στα δύο βασίλεια ήταν ακόμα πρόσφατη.  

Οι περισσότερες φυλές των Νάνων, με εξαίρεση αυτών που κατοικούσαν στο Νοτιο Darroκ, κράτησαν χλιαρή στάση απέναντι στους Ιcebringers. Ελάχιστα φρούρια ή πόλεις τις φυλής τους ήταν τόσο μακρια ώστε να τους επηρέασει ο Χειμώνας, και είχαν τεράστια αποθέματα τροφίμων και πρόσβαση σε άλλα οχυρά μέσω των Deeps. Οι περισσότεροι νανοι φύλαρχοι είχαν αποφασίσει να περιμένουν να περάσει η κακοκαιρία και ότι οι Icebringers δεν ήταν παρα ένα ματσο βάρβαρων επιδρομέων. Η σφαγή των Ingotshield όμως άλλαξε τα δεδομένα. Οχι μονο μια ολόκληρη φυλή σφάχτηκε σχεδόν ολόκληρη, με ούτε δυο χιλιάδες επιζώντες, αλλά οι προθέσεις των Icebringers έγιναν γνώστές: Έκλεψαν ένα μυθικό θησαυρό που τον είχε εμπιστευτει ο Klont ο ίδιος στην φυλή τους απο αρχέγονα χρόνια. Δεν θα επέτρεπαν ούτε το αιματοκύλισμα να περάσει ατιμώρητο, ουτε την ατίμωση στα μάτια των Θεών τους.  Αν και μονο το Νοτιο Darrok ηταν αρκετα κοντά για μετακινήσει γρηγορα δυνάμεις με συμβατικούς τρόπους, η μετακίνηση είναι πιο ευκολη απο τα Deeps. Ποτε ξανά στην ιστορία της Na'erk δεν ενώθηκαν με τόση ταχυτητα όλες οι φυλές των Νάνων, και το ταξίδι τους ήταν ανενόχλητο, γιατί ούτε το πιο άγριο ή ηλίθιο πλάσμα των Deeps δεν είχε την τόλμη να ενοχλήσει χιλιάδες νανους πολεμιστές. Υπό την αρχηγία του βασιλιά Durgan Foebreaker, ήρθαν 1600 νάνοι πάνοπλοι στρατιώτες, και άλλοι 250 καβάλα σε πελώρια Γεράκια του Rondor.

Εντωμεταξύ, Kenemi αιχμαλώτισαν και έφεραν στο Yerastu τον Ansiv, καθώς είχε κάνει κατάχρηση της μαγείας τόσο στο Ingotshield Hold όσο και στο παρελθόν. Με την παρέμβαση του Ashiro στη δίκη, ο μάγος αθωώθηκε υπό όρους και έδωσε στον Ashiro το Wajabat για να δείξει την ευγνωμοσύνη του.

Τέλος, ο θεός Thorri-Rakam, που συναντήθηκε με τον Yoll και τον Ashiro, εξαγόρασε την ελευθερία του κατασκευάζοντας πανοπλίες και όπλα σε πολλούς νάνους πολεμιστές, καθώς και στους ίδιους τους στρατηγούς, τα φημισμένα 44 πολεμικά σετ.  



####  

