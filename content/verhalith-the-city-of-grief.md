---
date: 2022-06-04
author: sfakias
---
# Verhalith: the City of Grief

Όταν η Talyrian βρέθηκε για πρώτη φορά στο Material Plane, ήταν στα συντρίμια του Ghost War. Πλανήθηκε στα δυτικά, προσπαθώντας να ανοικοδομήσει τη φύση και να θεραπεύσει τις ζημιές, αλλά κατάλαβε σύντομα ότι δεν ήξερε αρκετά καλά την υλική διάσταση. Η ίδια μπορεί να νόμιζε πως βοηθάει, όμως το κριτήριό της ήταν οι εξώτερες διαστάσεις του Evergrowing Forest και του Zaramel. Δεν είχε συνηθίσει το θάνατο και τη φθορά, που εδώ ήταν τόσο συνηθισμένοι. Διαπίστωσε πως ότι και αν έκανε, η ομορφιά του μετά από λίγο χανόταν, είτε ήταν χρόνια, είτε αιώνες. Ένιωθε πως οι προσπάθειές της ήταν μάταιες, αλλά δεν ήθελε να γυρίσει πίσω, καθώς είχε πολλά που μπορούσε να προσφέρει ακόμα.

Τα ταξίδια της την οδήγησαν στη χερσόνησο του Kelonarie. Εκεί βρήκε πρόσφορο έδαφος, καθώς εδώ είχαν υποχωρίσει τα περισσότερα πλάσματα του Evergrowing Forest που είχαν έρθει από το Winters War. Εδώ, βρήκε φίλους που ήξεραν και μπορούσαν να συντηρίσουν αυτά που έφτιαχνε και ένιωσε πως μπορούσε να αφήσει μια κληρονομία πίσω της. Σπίτι το σπίτι, δέντρο το δέντρο, η Φτερωτή Αγγελιαφόρος περπατούσε, και πίσω της άφηνε μονοπάτια με λουλούδια και πεταλούδες και πουλιά έφτιαχναν φωλιές στο πέρασμά της. Τα δέντρα έβγαζαν άνθη και ψήλωναν, ενώ όποιον άγγιζε, τον έκανε να ξεχάσει τα βασανά του. Όλα τα πλάσματα του δάσους σαγηνεύονταν και γοητεύονταν στην παρουσία της.  

Στην καρδιά του δάσους, οι νεράιδες άρχισαν να επεκτείνουν μια πανέμορφη πόλη, την Verhalith. Είχε γαλάζια και  πράσινα κτήρια, φτιαγμένα από πλεκτό ξύλο, βρύα, καθώς και πετρώματα που λαμπύριζαν με όλες τις αποχρώσεις του πράσινου. Σάτυροι, γνώμοι και κένταυροι ήρθαν και εγκαταστάθηκαν, και η μουσική της πόλης ακουγόταν σε όλο το δάσος, καλώντας τα πλάσματα να συμμετάσχουν στο πνεύμα ευφορίας που αναπτυσσόταν. Και στην παρουσία της Talyrian, η μουσική γινόταν πιο έντονη και τα χρώματα πιο ζωηρά. Πύλες εμφανίστηκαν στην πόλη, και αγγελιαφόροι και επισκέπτες από κάθε πιθανό μέρος ερχόντουσαν με τηλεμεταφορά. Και εκεί η Talyrian γνώρισε την πρώτη της αγάπη, στο πρόσωπο μιάς πανέμορφης νεράιδας, της Vellanie, που έπαιζε μουσική και τραγούδαγε στο δάσος. Ερωτεύτηκαν και κυβέρνησαν μαζί την πόλη, και εκείνη την περίοδο ακόμα και προσκυνητές και ξωτικά από το Edhelwood και τα πέρατα του κόσμου έρχονταν για να δουν το θαύμα αυτής της πόλης και της παρουσίας τους.  

Ήρθε όμως ο καιρός, μετά από δύο αιώνες, που η Talyrian έπρεπε να φύγει. Τα καθήκοντά της ήταν και στο Evergrowing Forest, αλλά και αλλού: Δεν μπορούσε να μείνει στάσιμη και ήταν ικανοποιημένη με το έργο της στο Kelonarie. Έπρεπε να υπακούσει τη Malahir. Ωστόσο, η απουσία της έγινε αισθητή από την πρώτη μέρα. H Vellanie παραιτήθηκε από την ηγεσία, με ραγισμένη την καρδιά, και εξαφανίστηκε στα δάση. Η μουσική έγινε απόμακρη, τα χρώματα θαμπά, και τα αερικά θλιμένα. Τα πουλιά δεν τιτίβιζαν και δεν έβγαιναν λουλούδια στα δέντρα. Οι μαγικές Πύλες της πόλης έκλεισαν οριστικά. Τα κλαδιά στα δέντρα έγειραν προς τα κάτω, και τα φύλλα έπεσαν. Ακόμα και τα φυτά έμοιαζαν να κλαίνε στην απουσία της, και ομίχλη σκέπασε το δάσος, που λέγεται πως ήταν από τα δάκρυα των πλασμάτων του. Και το δάσος έκτοτε έγινε γνωστό ως το Δάσος των Δακρύων: Forest of Tears.

Πολλές προσπάθειες έγιναν έκτοτε για να επιστρέψει η Talyrian πίσω, αλλά κανείς δεν μπορούσε να βρει τη Φτερωτή Αγγελιαφόρο. Η ίδια ήθελε να επιστρέψει, αλλά ήξερε πως δεν θα μπορούσε να αντικρύσει ξανά την ομορφιά της Verhalith για λίγο και μετά να φύγει ξανά, ενώ ήξερε πως είχε κάνει την Vellanie δυστυχισμένη: Και από την ντροπή της, την απέφευγε. Τα μουντά χρώματα και οι απόμακρες μουσικές έγιναν συνήθεια πλέον στο Kellonarie, που φιλοξενεί κάθε λογής απόκληρους, αλλά μοιάζει ανίκανο να επανέλθει στην παλιά του ομορφιά.

